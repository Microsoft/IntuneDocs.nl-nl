---
title: Projectomvang | Microsoft Intune
description: Aanbevelingen voor de projectbereikfase van een Intune-implementatie.
keywords: 
author: Nbigman
ms.author: nbigman
manager: angrobe
ms.date: 10/15/2016
ms.topic: article
ms.prod: 
ms.service: microsoft-intune
ms.technology: 
ms.assetid: 71488dad-2f78-478c-a505-5cb9410eec07
ms.reviewer: tscott
ms.suite: ems
translationtype: Human Translation
ms.sourcegitcommit: 8921043334630bbd2955c0423ca9cd1b76c27758
ms.openlocfilehash: 500d97e79471ce78434729457bc4c6b82e23aa1e


---

# Projectbereik
In de projectomvangsfase maakt u een overzicht van uw doelstellingen, tijdlijn en de maatstaven voor succes. U bepaalt ook wat de belangrijkste factoren zijn voor gereedheid van de organisatie, u stelt het projectteam samen en u begint met de eerste voorbereidingen voor alle fasen voor het succesvol implementeren van Microsoft Intune in uw organisatie; zo wordt de ervaring voor alle gebruikers positief.
Investeer voldoende tijd en moeite in het bepalen wat succes op de lange termijn betekent, zodat uw plan alle juiste stappen bevat om die visie werkelijkheid te maken. Hoewel er altijd nog mogelijkheden zijn om het plan later bij te stellen, is het van groot belang om een uitgebreid plan te maken dat goed is afgestemd op de technische implementatie.

## Waarom is dit belangrijk?
Het beheren van wijzigingen is vaak een groot obstakel bij het implementeren van nieuwe technologie. Bij het stimuleren van positieve verandering komt gedurende de gehele implementatiecyclus een zorgvuldige planning kijken, vanaf het eerste bericht over wat er gaat gebeuren tot de eerste ervaring van gebruikers. Gebruik is belangrijk om het meeste uit uw investering te halen en gebruikers zijn essentieel bij het bereiken van succesvol gebruik.
Neem eerst de inventariserende vragen hieronder door om de omvang en invulling van het implementatieproject te bepalen.

## Inventariserende vragen
Bespreek deze vragen met uw projectteam om de omvang van het project te bepalen, potentiële risico's vast te stellen en acties te definiëren.

-   Wat zijn de belangrijkste redenen van uw organisatie om Intune te implementeren?

-   Wat is de omvang van uw implementatie (aantal gebruikers, apparaten)?
-   Wat is de tijdlijn voor het voltooien van deze implementatie?

-   Wat zijn de belangrijkste doelstellingen op basis waarvan u bepaalt of de implementatie is geslaagd, en hoe gaat u het succes meten?

-   Wat zijn de belangrijkste gebruikersgroepen en hoe gaat u de implementatie op hen afstemmen (op basis van apparaatplatform, regio, werkbelasting, afdeling, overige)?

-   Kunt u gebruikers of groepen identificeren die u zou kunnen inzetten als testers of beoordelaars, ter ondersteuning van de implementatie?

-   Hoe groot is deze wijziging voor uw organisatie en de gebruikerscommunity’s?

-   Wat zijn de verwachte voordelen en knelpunten ten opzichte van deze wijziging?

-   Zijn er momenteel beren op de weg of uitdagingen waarmee rekening gehouden moet worden?

-   Wie zijn de kernleden van het projectteam dat verantwoordelijk is voor de implementatie?

-   Wie is de uitvoerende sponsor die investeert in dit project en die zorg draagt voor de belangrijkste berichtgeving?

## Doelstellingen focusgebied
Lees dit gedeelte met richtlijnen over focusgebiedactiviteiten voor deze fase van uw implementatie.

### Planning

Het merendeel van uw inspanningen tijdens de omvangsfase heeft te maken met plannen en voorbereiden. Wanneer uw de omvang van uw project bepaalt, houdt u rekening met zowel technologische als organisatorische problemen. U neemt ook in acht hoe gebruikers momenteel te werk gaan en welke verandering moet plaatsvinden in het gedrag. Begin met de grote lijnen en uw doel in uw achterhoofd. Stel daarna kleinere doelen op voor de volgende fasen zodat u op schema blijft.


 > [!NOTE]
 >
 > Deze sjablonen kunnen handig zijn wanneer u aan het projectbereik werkt:
 > > - [Besluitvormingssjabloon voor Intune of Intune met Configuration Manager](https://gallery.technet.microsoft.com/Intune-or-Intune-with-900e8a78)
 > - [Planningssjabloon voor mobiele apps](https://gallery.technet.microsoft.com/Mobile-app-planning-18689d59)
>- [Planningssjabloon voor algemeen apparaatbeheer](https://gallery.technet.microsoft.com/General-device-management-334c3792)

### Helpdesk
Opdat informatiemedewerkers profiteren van een productieve Intune-ervaring, moet de helpdesk goed worden voorbereid. Wanneer u bezig bent met het bepalen van de omvang van uw project, overweegt u ook op welke manier de helpdesk een rol gaat spelen tijdens elke fase en welke resources u nodig hebt voor uitvoering en om ervoor te zorgen dat de helpdesk klaarstaat om eindgebruikers te ondersteunen.

### Bewustwording
Een goed samengestelde bewustwordingscampagne is essentieel om verandering en acceptatie te stimuleren. Houd u, tijdens het definiëren van de omvang van uw project, rekening met uw doelgroepen voor elke fase en welke berichtgeving er is vereist. Begin met het bepalen van resources voor uw marketing- en communicatieteams en het bepalen van het potentiële budget dat u nodig hebt om het plan uit te voeren.

### Training
Het winnen van het vertrouwen van eindgebruikers bij het gebruik van een nieuwe oplossing is een belangrijk onderdeel voor gebruik en acceptatie op de lange termijn. Net als bij de bewustwording is het belangrijk voor elke fase van de implementatie om een goed beeld te hebben van de trainingsbehoeften; zo kunnen eindgebruikers probleemloos aan de slag met de oplossing en vindt sneller acceptatie plaats.

### Bewerkingen
Het is nu tijd om een langetermijnplan op te stellen. Het in kaart brengen van uw bewerkingsplan omvat het inzicht krijgen in hoe u de technische aspecten en gebruikersgereedheidaspecten gaat beheren en ondersteunen en hoe u deze up-to-date gaat houden. U brengt ook in kaart hoe u ervoor gaat zorgen dat de doelstellingen worden behaald.

## Controlelijst om aan de slag te gaan
Hier volgt een lijst met stappen om aan de slag te gaan met de fase **Projectomvang**.

-   Ontwikkel duidelijk verwoorde doelstellingen, criteria voor succes en een tijdlijn. Leg ook vast wat potentiële risico's zijn of wat problemen gaat opleveren.

-   Stel een planningsteam voor de implementatie samen dat zich tijdens alle fasen gaat richten op belangrijke techniek, wijzigingenbeheer, de gebruikerservaring en de operationele gebieden.

-   Houd ook rekening met de behoeften van de belangrijkste belanghebbenden, evenals die van de gebruikers, bij het ontwikkelen van de tijdlijn en een plan voor de berichtgeving.

-   Bepaal eventuele overwegingen/risico's/oplossingen die mogelijk van invloed zijn op het project.

-   De projectplanning voltooien

-   Laat het plan goedkeuren door de belangrijkste belanghebbenden.

## Algemene uitdagingen
Hier vindt u enkele uitdagingen die kunnen optreden in de fase **Projectomvang**.

-   **Uitdaging:** de gereedheid van de organisatie en de gebruikerservaring worden pas achteraf overwogen of niet meegenomen in de oorspronkelijke omvang van het project. De organisatie heeft een 'gewoon implementeren en dan volgt gebruik vanzelf'-houding, waardoor de oplossing weinig of slecht wordt gebruikt.

    **Risicobeperking:** ga vanaf dag één aan de slag met de planning voor de implementatie en ingebruikname; combineer deze met uw activiteiten voor de technische implementatie.

-   **Uitdaging:** gebrekkig gedefinieerde doelstellingen en maatstaven voor succes leiden tot resultaten die niet meetbaar zijn. Ook kan er niet goed worden gereageerd wanneer er problemen optreden.

    **Risicobeperking:** bepaal tijdens het bepalen van de projectomvang uw doelen en maatstaven vroegtijdig en gebruik deze gegevens om de andere implementatiefasen vorm te geven. Zorg ervoor dat de doelstellingen SMART zijn (Specific, Measurable, Attainable, Realistic en Timely - specifiek, meetbaar, haalbaar, realistisch en tijdig) en streef tijdens elke fase de doelen na om ervoor te zorgen dat u op schema blijft.

-   **Uitdaging:** als u geen duidelijke waarde vaststelt, valideert en doelbewust deelt binnen de organisatie, resulteert dat er vaak in dat de oplossing beperkt wordt gebruikt en een lage ROI biedt.

    **Risicobeperking:** hoewel u wellicht niet kunt wachten om aan het project te beginnen, is het belangrijk om ervoor te zorgen dat u een duidelijke meerwaarde bepaalt. Noem deze meerwaarde tijdens alle bewustwordings- en trainingsactiviteiten, zodat u zeker weet dat gebruikers begrijpen waarom uw organisatie voor Intune heeft gekozen.

### Volgende stappen
[Testen van het concept](proof-of-concept.md)



<!--HONumber=Oct16_HO4-->


