---
title: Implementatie in het bedrijf | Microsoft Intune
description: Aanbevelingen voor de uitrolfase van een Intune-implementatie.
keywords: 
author: Nbigman
ms.author: nbigman
manager: angrobe
ms.date: 10/15/2016
ms.topic: article
ms.prod: 
ms.service: microsoft-intune
ms.technology: 
ms.assetid: d894708e-7071-44f5-aa3b-af5aef02fb98
ms.reviewer: tscott
ms.suite: ems
translationtype: Human Translation
ms.sourcegitcommit: 8921043334630bbd2955c0423ca9cd1b76c27758
ms.openlocfilehash: c7594bbb7edb236193618bea027ac426e5b9169d


---

# Implementatie in het bedrijf
Tijdens de fase van implementatie in het bedrijf kunt u uw brede implementatiestrategie (met inbegrip van communicatie, training en ondersteunende activiteiten) plannen en uitvoeren.

### Waarom is dit belangrijk?
Nadat u de testfase hebt geëvalueerd en hebt bepaald dat u klaar bent voor de implementatie, moet u bedenken wat de optimale aanpak is om dit voor uw gebruikers mogelijk te maken. Een gefaseerde benadering wordt ten zeerste aangeraden, hetzij implementatie bij een select aantal gebruikers per week, hetzij implementatie per locatie of werkbelasting. Deze benadering biedt u de mogelijkheid de voortgang te volgen, stelt u in staat uw implementatieschema aan te passen als zich problemen voordoen en zorgt voor een eerste positieve ervaring voor uw gebruikers.
Neem eerst de inventariserende vragen door om omvang en invulling van de implementatiefase te bepalen.

## Inventariserende vragen
Bespreek deze vragen met uw projectteam om de omvang van het project te bepalen, potentiële risico's bloot te leggen en actiegerichte taken te definiëren.

-   Hoe wilt u de implementatie voor uw gebruikers laten verlopen? Gaat u bijvoorbeeld een gefaseerde benadering per apparaatplatform, regio, werkbelasting of afdeling gebruiken?

-   Hoe gaat uw organisatie om met brede communicatie?

-   Hoe bewaakt en rapporteert u over het succes van uw communicatiekanalen?

-   Wie in de organisatie kan de implementatie het beste bekend maken bij gebruikers?

-   Welke groepen hebben mogelijk *gerichte* berichten nodig en hoe gaat u met hen communiceren?

-   Wat is uw gebruikelijke methode om gebruikers te trainen? Welke trainingsbenadering gaat u hanteren?

-   Weten gebruikers waar ze antwoorden kunnen vinden, zodat de ondersteuningsorganisatie niet wordt overbelast?

## Doelstellingen focusgebied
Neem deze sectie door voor richtlijnen over focusgebiedactiviteiten voor deze fase van uw implementatie.

### Planning
Flexibiliteit is cruciaal bij het plannen van een effectieve implementatie. Bepaal hoe u de implementatie gaat doorvoeren. Identificeer doelgroepen voor training en communicatie. Betrek uw hele projectteam, zodat elke afdeling klaar is voor de ondersteuning van alle gebruikers.
Volg de voortgang en pas uw plan aan op basis van ontvangst door en feedback van gebruikers.

Ontwikkel een communicatieplan om gebruikers te informeren over de komende veranderingen en eventuele acties die van hen worden vereist. Beheerders, helpdeskmedewerkers en zakelijke communicatieprofessionals moeten dit communicatieplan samen ontwikkelen.

### Helpdesk
Uw helpdesk is de plek waar nieuwe gebruikers naartoe gaan met vragen. Zorg ervoor dat het ondersteuningsteam goed is voorbereid met informatie over de veranderingen, zoals nieuwe beleidsregels en apps en tips voor probleemoplossing voor nieuwe gebruikers.

### Bewustwording
Informeer, betrek en inspireer uw gebruikers. Dit zal zich op de lange termijn uitbetalen in een positieve gebruikerservaring, minder helpdeskincidenten, snellere acceptatie en toegenomen gebruik. Gebruik meerdere kanalen in uw bewustwordingscampagnes; u krijgt een sterkere reactie als u hetzelfde via verschillende media brengt.

### Training
Het winnen van het vertrouwen van gebruikers is een belangrijk onderdeel voor gebruik en acceptatie op de lange termijn. Gebruikerstraining kan vele vormen aannemen, van door een docent geleide sessies tot zelfstudiebronnen. Houd bij het ontwikkelen van lesmateriaal voor gebruikers rekening met feedback van testdeelnemers. Gebruikerstraining verkort de leercurve van gebruikers en zorgt voor minder telefoontjes naar de helpdesk. Gebruikers helpen om hun huidige gedragingen te koppelen aan de vereiste nieuwe gedragingen, is een belangrijk onderdeel van uw trainingsprogramma. Zorg ervoor dat u de geboden training afstemt op de werkbelasting die u hebt geïmplementeerd.

### Bewerkingen
Documenteer tijdens de fase van implementatie in het bedrijf wat er allemaal goed gaat en waar nog mogelijkheden voor verbetering zijn. Gebruik deze gegevens om toekomstige activiteiten te stroomlijnen.

## Controlelijst om aan de slag te gaan
Hier volgt een lijst met stappen om aan de slag te gaan met de fase **Implementatie in het bedrijf**.

-   Bepaal een optimale, gefaseerde benadering voor de bedrijfsbrede implementatie en stel op basis daarvan een planning op.

-   Bepaal de tijdlijn, de meetmechanismen, de wijze waarop u doelen wilt bijhouden en de rapportage-instrumenten.

-   Identificeer groepen die mogelijk gerichte communicatie en training nodig hebben.

-   Maak e-mailberichten op maat, werk de intranetsite bij.

-   Identificeer de aangewezen persoon voor het bijwerken van berichtgeving/bronnen.

-   Maak een overzicht van de trainingsmethoden die u wilt gaan gebruiken.

-   Maak een controlelijst om aan de slag te gaan en een inschrijvingsgids voor gebruikers.
    Gebruik deze gebruikershandleidingen als uitgangspunt:
    -  [Uw Windows-apparaat inschrijven bij Intune](/intune/enduser/enroll-your-device-in-intune-windows)
    -  [Uw Android-apparaat inschrijven bij Intune](/intune/enduser/enroll-your-device-in-intune-android)
    -  [Uw iOS-apparaat inschrijven bij Intune](/intune/enduser/enroll-your-device-in-intune-ios)
    -  [Uw Mac OS X-apparaat inschrijven bij Intune](/intune/enduser/enroll-your-device-in-intune-mac-os-x)

-   Definieer een proces om het trainingsmateriaal zo nodig bij te werken.

-   Implementeer het brede implementatieplan.

## Algemene uitdagingen
Hier vindt u een aantal problemen die kunnen optreden tijdens de fase **Implementatie in het bedrijf**.

-   **Uitdaging:** de e-mailberichten met instructies zijn verzonden, maar hier wordt onvoldoende op gereageerd.

    **Verzachtende omstandigheid:** houd voor ogen dat gebruikers honderden, misschien wel duizenden e-mails per dag krijgen. Ga als volgt te werk om ervoor te zorgen dat uw boodschap doorkomt: (1) laat het eerste bericht verzenden door een projectverantwoordelijke, (2) houd de e-mail kort en focus op de toegevoegde waarde, (3) neem een duidelijke call-to-action op en (4) gebruik verschillende andere bewustwordingstechnieken (hang bijvoorbeeld posters op in de kantine om gebruikers te laten weten dat zij hun postvak IN moeten controleren).

-   **Uitdaging:** gebruikers zijn tegen verandering en terughoudend als het gaat om nieuwe technologie.

    **Verzachtende omstandigheid:** zet de positieve ervaringen van uw testgebruikers in om het gebruik van apparaten die worden beheerd door Intune, te promoten.

-   **Uitdaging:** gebruikers denken dat als ze training nodig hebben, de oplossing wel niet gebruiksvriendelijk zal zijn.

    **Verzachtende omstandigheid:** iedereen leert in zijn eigen tempo. Sommige gebruikers pikken nieuwe technologie op zonder enige vorm van instructie, terwijl andere gebruikers wat ondersteuning nodig hebben. Via training kan ervoor worden gezorgd dat gebruikers de oplossing optimaal benutten. De training kan worden opgesplitst in kleinere delen of per afdeling worden gegeven om gebruikers gericht te informeren en niet te overspoelen met details. Benadruk de toegevoegde waarde van training en bied deze in handzame delen aan. Neem verschillende trainingsmethoden in uw plan op om de kennisverwerving en acceptatie door gebruikers te maximaliseren.

### Volgende stappen
[Bewerkingen en onderhoud](operations-and-maintenance.md)



<!--HONumber=Oct16_HO4-->


