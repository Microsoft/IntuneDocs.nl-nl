---
title: Proof-of-concept | Microsoft Intune
description: Aanbevelingen voor de fase waarin het concept van een Intune-implementatie wordt getest.
keywords: 
author: Nbigman
manager: angrobe
ms.date: 07/21/2016
ms.topic: article
ms.prod: 
ms.service: microsoft-intune
ms.technology: 
ms.assetid: f3c97380-23ca-40da-acbc-78108507cad7
ms.reviewer: tscott
ms.suite: ems
translationtype: Human Translation
ms.sourcegitcommit: 2a192c71b1b82f59b34ea614d09d895174f8112b
ms.openlocfilehash: bffd46199873f01e2c03fe8b30cdfb3c425a07ee


---

# Proof-of-concept (PoC)
De PoC-fase moet erop zijn gericht te bepalen of uw implementatie voldoet aan de vereisten van uw bedrijf. Deze fase omvat een eenvoudige topologie die is ontworpen om specifieke technische scenario's te valideren.  De implementatie moet zich in een testomgeving bevinden en mag geen productiegebruikers hosten.

## Waarom is dit belangrijk?
Een PoC is belangrijk om de haalbaarheid van uw implementatie te bevestigen voordat u deze uitrolt naar testgebruikers. U moet deze fase zien als een kleinschalig experiment waarvan u leert hoe Microsoft Intune in uw omgeving zal werken. Tijdens deze fase moeten ook specifieke scenario's worden gevalideerd voordat u investeert in techniek en mankracht voor een pilotimplementatie. De uitkomsten van de PoC-fase verwerkt u in uw pilotimplementatie en uw productieontwerp.
Neem eerst de inventariserende vragen door om omvang en inhoud van de PoC-fase te definiëren.

## Inventariserende vragen
Bespreek deze vragen met uw projectteam om de omvang van het project te bepalen, potentiële risico's bloot te leggen en actiegerichte taken te definiëren.

-   Wat zijn de belangrijkste scenario's waar Intune mee overweg moet kunnen om te voldoen aan de apparaatbeheervereisten van de organisatie?

-   Welke functies wilt u onderzoeken en valideren?

-   Welke techniek en medewerkers hebt u in uw pilotomgeving nodig om deze scenario's te kunnen valideren?

## Doelstellingen focusgebied
Lees dit gedeelte met richtlijnen over focusgebiedactiviteiten voor deze fase van uw implementatie.

### Planning
U moet weten welke scenario's u wilt valideren en wat u voor deze validatie nodig hebt, voordat u uw PoC-infrastructuur implementeert.

### Helpdesk
De helpdesk hoeft niet te worden voorbereid voor deze fase van het project, omdat er geen productiegebruikers of -apparaten bij betrokken zijn. Deze fase biedt de helpdesk echter wel de mogelijkheid om meer informatie te krijgen over de implementatie en het gebruik van Intune.

### Bewustzijn
Het technische team en de betrokken managers moeten inzicht hebben in de voortgang van de scenariotests. Het ontwerpteam moet weten welke opgedane kennis in het ontwerp moet worden opgenomen.

### Training
Beheerders die gebruikers, apparaten, beleidsregels en toepassingen beheren, moeten de PoC-fase benutten als een goede kans om meer te weten te komen over de Intune-console en -functies.

### Operationele activiteiten
Voor de PoC-fase is het niet vereist dat er daadwerkelijk operationele activiteiten worden uitgevoerd. Er kunnen echter specifieke scenario's zijn die operationele medewerkers tijdens de PoC-fase willen begrijpen of valideren.

## Aan de slag - controlelijst
Hier volgt een lijst met stappen om aan de slag te gaan met de **PoC**-fase.

-   Definieer de slagingscriteria voor uw PoC. Deze criteria moeten zijn gebaseerd op het valideren van bedrijfs- en technische vereisten.

-   Identificeer de vereiste techniek en medewerkers voor het valideren van testscenario's.

-   Identificeer geschikte testomgevingen die de productie-omgeving nabootsen, bijvoorbeeld het benodigde aantal apparaten met verschillende besturingssystemen.

## Veelvoorkomende uitdagingen
Hier vindt u enkele uitdagingen die in de **PoC**-fase kunnen optreden.

-   **Uitdaging:** de benodigde techniek en medewerkers voor het valideren van productie-achtige scenario's.

    **Risicobeperking:** geef in duidelijke bewoordingen aan dat de uitkomsten van de PoC-fase zullen helpen bij het technische ontwerp en de kwaliteit van de volgende fasen zullen verbeteren. Bij gebrek aan de benodigde techniek en medewerkers voor de PoC-fase komen eventuele pijnpunten pas na voltooiing van het technische ontwerp aan het licht, waardoor mogelijk bepaalde onderdelen opnieuw moeten worden ontworpen.

-   **Uitdaging:** de testscenario's definiëren die tijdens de productie zijn vereist.

    **Risicobeperking:** werk samen met de betrokken managers, het netwerkteam en het gebruikersteam om inzicht te krijgen in de vereisten voor een clientbeheeroplossing.

### Volgende stappen
[Pilotimplementatie](pilot.md)



<!--HONumber=Jul16_HO4-->


