---
title: Aan de slag met Microsoft Intune in Azure Portal
titlesuffix: ''
description: Informatie over het maken en delen van dashboards voor Microsoft Intune in Azure Portal en het navigeren in deze dashboards.
keywords: ''
author: dougeby
ms.author: dougeby
manager: dougeby
ms.date: 02/26/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 917c0eed-96d0-49d8-8db8-a6ba13ad0e1f
ms.reviewer: ''
ms.suite: ems
search.appverid: MET150
ms.custom: intune-azure
ms.openlocfilehash: 1b22840429224b70ddaaf5d77f850c4d4af8b5e2
ms.sourcegitcommit: 51b763e131917fccd255c346286fa515fcee33f0
ms.translationtype: HT
ms.contentlocale: nl-NL
ms.lasthandoff: 11/20/2018
ms.locfileid: "52180898"
---
# <a name="getting-started-with-microsoft-intune-in-the-azure-portal"></a>Aan de slag met Microsoft Intune in Azure Portal

U vindt de Microsoft Intune-service in Azure Portal. Er zijn vele services beschikbaar in Azure, waarvan u een aantal wellicht niet regelmatig gebruikt. Door uw dashboard en zijbalk in Azure aan te passen, kunt u snel steeds de juiste informatie vinden wanneer u zich aanmeldt om apparaten in Intune te beheren.

## <a name="changing-the-sidebar"></a>De zijbalk wijzigen

In de __zijbalk__ aan de linkerzijde van de Azure Portal ziet u een lijst van alle beschikbare Azure-services. U kunt de standaardweergave deze uitgebreide lijst zo wijzigen dat de voor u belangrijkste services continu worden weergegeven. In de onderstaande informatie wordt Intune als voorbeeld van een service gebruikt die boven aan de lijst moet worden toegevoegd.

![Een gebruiker zoekt in de lijst Meer services naar Microsoft Intune.](./media/azure-add-intune1.png)

1. Selecteer **Alle services** in de zijbalk links op de pagina.
2. Zoek in het filtervak naar **Intune**.
3. Selecteer het **sterretje** om Intune onder aan uw lijst met favoriete services toe te voegen.
4. Beweeg de muisaanwijzer over de Intune-service. Selecteer Intune met de **drie verticale stippen** rechts van de servicenaam en verplaats de service.

## <a name="changing-the-dashboard"></a>Het dashboard wijzigen

Standaard wordt het **dashboard** geopend. Op deze pagina kunt u uw tegels aanpassen, zodat de informatie wordt weergegeven die het meest relevant voor u is.

![Een afbeelding van het generieke nieuwe dashboard. Links wordt de zijbalk met alle services weergegeven en in het midden wordt het hoofddashboard weergegeven. De knoppen voor het wijzigen van het dashboard bevinden zich aan de bovenkant. Ook zijn er tegels die toegang bieden tot alle resources, beknopte zelfstudies, de servicestatus en de Azure-marketplace.](./media/azure-default-dashboard.png)

Selecteer de knop **Dashboard bewerken** om uw huidige dashboard te wijzigen. Als u uw standaarddashboard niet wilt wijzigen, kunt u ook een **Nieuw dashboard** maken. Als u een nieuw dashboard maakt, ziet u een leeg privÃ©dashboard met de **Tegelgalerie**. Hier kunt u tegels toevoegen of opnieuw rangschikken. U kunt tegels zoeken op basis van de **algemene** categorie, het **type**, door te **zoeken** en door middel van een **resourcegroep** of **tag**.

U kunt ook rechtstreeks tegels aan uw dashboard toevoegen door op een willekeurige knop met het **beletselteken** en vervolgens op **Vastmaken aan dashboard** te klikken.

![Een close-up van de locatie Gebruikers en groepen > Alle groepen in Intune. De optie 'Vastmaken aan dashboard' is uiterst rechts van de groep zichtbaar.](./media/azure-pin-to-dashboard.png)

Deze mogelijkheid is relevanter wanneer u eenmaal meer inhoud, zoals groepen en gebruikers, aan Intune hebt toegevoegd.

## <a name="using-services"></a>Services gebruiken

Wanneer u Intune of een andere service in Azure opent, wordt de service weergegeven in een **deelvenster**. Een aantal van de eerste workloads die u in Intune gebruikt, zoals **Gebruikers**, **Groepen** en **Client-apps**, worden in een deelvenster op het volledige scherm weergegeven. Wanneer u de workload selecteert, wordt hiermee dit deelvenster in een volledige pagina geopend. Andere deelvensters schuiven uit de rechterzijde van het deelvenster wanneer u dit opent, en schuiven weer terug onder het hoofddeelvenster op hun oorspronkelijk plaats.

## <a name="next-steps"></a>Volgende stappen

* [Aan de slag met het beheren van gebruikers](get-started-users.md) - Voeg een gebruiker aan Intune toe om deze toe te staan om zakelijke resources te openen op mobiele apparaten.
