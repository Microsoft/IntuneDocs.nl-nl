---
title: Apparaatdetails weergeven met Microsoft Intune - Azure | Microsoft Docs
description: Bekijk uw apparaatdetails, waaronder informatie over het besturingssysteem, de opslagruimte, de fabrikant en het model. Bekijk een lijst met geïnstalleerde apps, controleer de beleidsregels voor naleving en stel TeamViewer in met Microsoft Intune in Azure. Vergelijkbaar met het bekijken van de inventaris van de apparaten die u beheert.
keywords: ''
author: ErikjeMS
ms.author: erikje
manager: dougeby
ms.date: 05/10/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: e71c6bdb-d75c-404f-8e38-24a663be81c2
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: 9ad3593dfab0326cec4003b794d50d415cf3c536
ms.sourcegitcommit: 727c3ae7659ad79ea162250d234d7730f840c731
ms.translationtype: HT
ms.contentlocale: nl-NL
ms.lasthandoff: 02/07/2019
ms.locfileid: "55844119"
---
# <a name="see-device-details-in-intune"></a>Apparaatdetails bekijken in Intune

[!INCLUDE [azure_portal](./includes/azure_portal.md)]

De functie **Apparaten** biedt meer informatie over de apparaten die u beheert, zoals over de hardware en welke apps zijn geïnstalleerd.

In dit artikel leest u hoe u al uw apparaten en hun eigenschappen kunt bekijken in Azure Portal.

## <a name="view-the-device-details"></a>Apparaatdetails weergeven

1. Meld u aan bij [Azure Portal](https://portal.azure.com).
2. Selecteer **Alle services**, filter op **Intune** en selecteer **Microsoft Intune**.
3. Selecteer **Apparaten** > **Alle apparaten** en selecteer een van de apparaten in de lijst om de details ervan te openen:

   - **Overzicht** toont de apparaatnaam en een lijst met enkele belangrijke eigenschappen van het apparaat, inclusief of het een BYOD-apparaat (Bring Your Own Device) is, wanneer het apparaat is ingecheckt, en meer. U kunt nu de volgende acties op het apparaat uitvoeren:
      - [Buiten gebruik stellen](devices-wipe.md#retire)
        - [Wissen](devices-wipe.md#wipe)
        - [Vergrendelen op afstand](device-remote-lock.md)
        - [Apparaat synchroniseren](device-sync.md)
        - [Wachtwoordcode opnieuw instellen](device-passcode-reset.md)
        - [Opnieuw starten](device-restart.md) (alleen Windows)
        - [Nieuwe start](device-fresh-start.md) (alleen Windows)
     - Een externe hulpsessie starten
   - Gebruik **Eigenschappen** om een [apparaatcategorie die u maakt](device-group-mapping.md) toe te wijzen en wijzig de eigendom van het apparaat naar een persoonlijk apparaat of een bedrijfsapparaat.
   - **Hardware** bevat veel details over het apparaat, zoals de apparaat-id, het besturingssysteem en de versie, opslagruimte, het model en de fabrikant, instellingen voor voorwaardelijke toegang en meer details.
   - Bij **Gedetecteerde toepassingen** staan alle apps vermeld die volgens Intune op het apparaat zijn geïnstalleerd, en de appversies. U kunt de lijst met apps ook naar een CSV-bestand **exporteren**. Deze lijst wordt elke zeven dagen bijgewerkt.
   - Bij **Apparaatnaleving** staan alle toegewezen nalevingsbeleidsregels en wordt vermeld of het apparaat compatibel of niet compatibel is.
   - Bij **Apparaatconfiguratie** ziet u het configuratiebeleid van alle apparaten die aan het apparaat zijn toegewezen en wordt vermeld of het beleid is geslaagd of mislukt.

Intune maakt alleen op apparaten in bedrijfseigendom een lijst met apps. Apps op persoonlijke apparaten worden niet gecontroleerd. Bij pc's met Windows 10 worden alleen de moderne apps vermeld voor apparaten in bedrijfseigendom. Intune verzamelt geen informatie over Win32-apps op het apparaat. Afhankelijk van de provider die door de apparaten wordt gebruikt, worden mogelijk niet alle apps vermeld.

|Platform|Voor apparaten die persoonlijk eigendom zijn|Voor apparaten die bedrijfseigendom zijn|  
|--------------|---------------------------------|--------------------------------|  
|Windows 10 (zonder de Configuration Manager-client)|Alleen beheerde apps|Alleen beheerde apps|
|Windows 8.1 (zonder de Configuration Manager-client)|Alleen beheerde apps|Alleen beheerde apps|  
|Windows Phone 8|Alleen beheerde apps|Alleen beheerde apps|  
|Windows RT|Alleen beheerde apps|Alleen beheerde apps|  
|iOS|Alleen beheerde apps|Alle apps die op het apparaat zijn geïnstalleerd|
|macOS|Alle apps die op het apparaat zijn geïnstalleerd|Alle apps die op het apparaat zijn geïnstalleerd|  
|Android|Alleen beheerde apps|Alle apps die op het apparaat zijn geïnstalleerd|  
|Android Enterprise|Alleen beheerde apps|Alleen apps die in het werkprofiel zijn geïnstalleerd|  

## <a name="hardware-device-details"></a>Hardwareapparaatdetails
Afhankelijk van de provider die door de apparaten wordt gebruikt, worden mogelijk niet alle gegevens vermeld

|Detail|Beschrijving|Platform| 
|--------------|----------------------|----|  
|Naam|De naam van het apparaat.|Windows, iOS|
|Naam van de beheerder|De apparaatnaam wordt alleen in de console gebruikt. Als u deze naam wijzigt, verandert de naam op het apparaat niet.|Windows, iOS|
|udid|De unieke apparaat-id van het apparaat.|Windows, iOS|
|Intune-apparaat-id|Een GUID waarmee het apparaat op unieke wijze wordt aangeduid.|Windows, iOS|
|Serienummer|Het serienummer van het apparaat, opgegeven door de fabrikant.|Windows, iOS|
|Gedeeld apparaat|Als de waarde hier **Ja** is, wordt het apparaat door meerdere gebruikers gedeeld.|Windows, iOS|
|Door de gebruiker goedgekeurde inschrijving|Als de waarde hier **Ja** is, is er door de gebruiker goedgekeurde inschrijving beschikbaar - dit betekent dat beheerders bepaalde beveiligingsinstellingen op het apparaat kunnen beheren.|Windows, iOS|
|Besturingssysteem|Het besturingssysteem op het apparaat.|Windows, iOS|
|Versie van besturingssysteem|De versie van het besturingssysteem op het apparaat.|Windows, iOS|
|Taal van besturingssysteem|De taal die is ingesteld voor het besturingssysteem op het apparaat.|Windows, iOS|
|Totale opslagruimte|De totale opslagruimte op het apparaat (in gigabytes).|Windows, iOS|
|Beschikbare opslagruimte|De niet-gebruikte opslagruimte op het apparaat (in gigabytes).|Windows, iOS|
|IMEI|Het IMEI-nummer (International Mobile Equipment Identity) van het apparaat.|Windows, iOS, Android|
|MEID|Het MEID-nummer (Mobile Equipment Identifier) van het apparaat.|Windows, iOS, Android|
|Fabrikant|De fabrikant van het apparaat.|Windows, iOS, Android|
|Model|Het model van het apparaat.|Windows, iOS, Android|
|Telefoonnummer|Het telefoonnummer dat is toegewezen aan het apparaat.|Windows, iOS, Android|
|Provider van abonnee|De mobiele provider die op het apparaat wordt gebruikt.|Windows, iOS, Android|
|Mobiele-telefoontechnologie|Het radiosysteem dat wordt gebruikt door het apparaat.|Windows, iOS, Android|
|MAC-adres Wi-Fi|Het Media Access Control-adres van het apparaat.|Windows, iOS, Android|
|ICCID|De Integrated Circuit Card Identifier, het unieke identificatienummer van een SIM-kaart.|Windows, iOS, Android|
|Inschrijvingsdatum|De datum en tijd waarop het apparaat is ingeschreven bij Intune.|Windows, iOS, Android|
|Laatste contact|De datum en tijd waarop het apparaat het laatst verbinding heeft gemaakt met Intune.|Windows, iOS, Android|
|Code voor het overslaan van het activeringsslot|De code die kan worden gebruikt om het activeringsslot over te slaan.|Windows, iOS, Android|
|Azure AD-geregistreerd|Als de waarde **Ja** is, is het apparaat geregistreerd bij Azure Active Directory.|Windows, iOS, Android|
|Naleving|De nalevingsstatus van het apparaat.|Windows, iOS, Android|
|EAS geactiveerd|Als de waarde **Ja** is, wordt het apparaat gesynchroniseerd met een Exchange-postvak.|Windows, iOS, Android|
|Activerings-id voor EAS|De Exchange ActiveSync-id van het apparaat.|Windows, iOS, Android|
|Onder supervisie|Als de waarde **Ja** is, hebben de beheerders uitgebreide controle over het apparaat.|Windows, iOS, Android|
|Versleuteld|Als de waarde **Ja** is, worden de gegevens die zijn opgeslagen op het apparaat versleuteld.|Windows, iOS, Android|



## <a name="next-steps"></a>Volgende stappen
Bekijk wat u nog meer kunt doen om met Intune uw [apparaten te beheren](device-management.md).
