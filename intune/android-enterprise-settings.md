---
title: Android-kioskinstellingen weergeven in Microsoft Intune - Azure | Microsoft Docs
description: Configureer Android Enterprise-kioskapparaten.
keywords: ''
author: MandiOhlinger
ms.author: mandia
manager: dougeby
ms.date: 7/5/2018
ms.topic: article
ms.prod: ''
ms.service: microsoft-intune
ms.technology: ''
ms.suite: ems
ms.custom: intune-azure
ms.openlocfilehash: 15ac6adbcf262fd14edf11107b032aeda106a15b
ms.sourcegitcommit: 024cce10a99b12a13f32d3995b69c290743cafb8
ms.translationtype: HT
ms.contentlocale: nl-NL
ms.lasthandoff: 07/14/2018
ms.locfileid: "39039332"
---
# <a name="android-enterprise-kiosk-settings-in-intune"></a>Android Enterprise-kioskinstellingen in Intune

Android-kioskprofielen bieden ondersteuning voor de volgende configuratie-instellingen. Wanneer u een profiel maakt, worden deze instellingen weergegeven wanneer u **Profieltype** > **Alleen de eigenaar van het apparaat** > **Apparaatbeperkingen** selecteert. Als u deze instellingen wilt bekijken, selecteert u **Eigenschappen** in een Android Enterprise-apparaatbeperkingsprofiel en kiest u **Configureren**.

## <a name="general-settings"></a>Algemene instellingen

- **Schermopname**: kies **Blokkeren** om te voorkomen dat gebruikers schermopnamen maken van het scherm van het apparaat.
- **Camera**: kies **Blokkeren** om de camera van het apparaat uit te schakelen.
- **Standaardmachtigingsbeleid**: met deze instelling bepaalt u het standaardmachtigingsbeleid voor aanvragen betreffende runtime-machtigingen. De mogelijke waarden zijn:
    - **Standaardwaarde apparaat**: gebruik de standaardinstelling van het apparaat.
    - **Prompt**: de gebruiker wordt gevraagd de machtiging goed te keuren.
    - **Automatisch verlenen**: machtigingen worden automatisch verleend.
    - **Automatisch weigeren**: machtigingen worden automatisch geweigerd.
- **Volumewijzigingen**: kies **Blokkeren** om te voorkomen dat gebruikers het volume van het apparaat wijzigen.
- **Fabrieksinstellingen terugzetten**: kies **Blokkeren** om te voorkomen dat gebruikers de fabrieksinstellingen van het apparaat terugzetten.
- **Opstarten in veilige modus**: kies **Blokkeren** om te voorkomen dat gebruikers het apparaat opnieuw opstarten in de veilige modus.
- **Statusbalk**: kies **Blokkeren** om te voorkomen dat gebruikers de statusbalk openen en toegang krijgen tot bijvoorbeeld meldingen en snelle instellingen.
- **Wi-Fi-instellingswijzigingen**: kies **Blokkeren** om te voorkomen dat gebruikers Wi-Fi-configuraties wijzigingen die zijn gemaakt door de eigenaar van het apparaat. Gebruikers kunnen hun eigen Wi-Fi-configuraties maken.
- **Wi-Fi-toegangspuntconfiguratie**: kies **Blokkeren** om te voorkomen dat gebruikers Wi-Fi-configuraties maken of bewerken.
- **Foutopsporingsfuncties**: kies **Toestaan** zodat gebruikers de functies voor foutopsporing kunnen gebruiken.
- **Microfoon aanpassen**: kies **Blokkeren** om te voorkomen dat gebruikers het volume van de microfoon aanpassen of dempen.
- **E-mailadressen resetbeveiliging fabrieksinstellingen**: kies **E-mailadressen van Google-account** voor het definiëren van e-mailadressen (gescheiden door puntkomma’s) waarmee het apparaat kan worden ontgrendeld nadat de fabrieksinstellingen terug zijn gezet. Als er geen e-mailadres wordt opgegeven, kan iedereen het apparaat ontgrendelen nadat de fabrieksinstellingen zijn teruggezet.
- **Netwerknooduitgang**: kies **Inschakelen** zodat de functie Netwerknooduitgang wordt ingeschakeld. Als er geen netwerkverbinding kan worden gemaakt bij het opstarten, wordt de gebruiker met Netwerknooduitgang gevraagd om tijdelijk verbinding te maken met een netwerk om het apparaatbeleid te vernieuwen. Wanneer het beleid is toegepast, wordt het tijdelijke netwerk vergeten en gaat het apparaat verder met opstarten. Hierdoor wordt voorkomen dat er geen verbinding kan worden gemaakt als er in het laatste beleid geen geschikt netwerk aanwezig is en het apparaat wordt opgestart in een app in de taakvergrendelingsmodus, of als de gebruiker om een andere reden de apparaatinstellingen niet kan bereiken.
- **Installatie via onbekende bronnen toestaan**: selecteer **Toestaan** om gebruikers te laten installeren via onbekende bronnen.
- **Systeemupdate**: kies een optie om te bepalen hoe het apparaat omgaat met draadloze updates:
    - **Standaardwaarde apparaat**: gebruik de standaardinstelling van het apparaat.
    - **Automatisch**: updates worden automatisch geïnstalleerd.
    - **Uitgesteld**: updates worden uitgesteld tot een latere datum.
    - **Onderhoudsvenster**: gebruikers wordt in een onderhoudsvenster gevraagd om de update goed te keuren.

## <a name="kiosk-settings"></a>Kioskinstellingen

- **Kioskmodus**: hiermee bepaalt u of op het apparaat maar één app of meerdere apps tegelijk kunnen worden uitgevoerd. Zie [Kioskinstellingen voor Android-apparaten](android-kiosk-settings.md) voor meer informatie.
    - **Kiosk voor één app**: gebruikers hebben slechts toegang tot één app.
    - **Kiosk voor meerdere apps**: gebruikers hebben toegang tot een beperkt aantal apps.

## <a name="device-password-settings"></a>Instellingen voor apparaatwachtwoord

- **Keyguard**: kies **Uitschakelen** om te voorkomen dat Keyguard op het apparaat wordt gebruikt.
- **Vereist wachtwoordtype**: bepaal welk type wachtwoord wordt vereist voor het apparaat.
- **Minimale wachtwoordlengte**: bepaal de minimale wachtwoordlengte die is vereist voor het apparaat.
- **Aantal mislukte aanmeldingen voordat een apparaat wordt gewist**: hiermee geeft u het aantal mislukte aanmeldingen op dat mag plaatsvinden voordat het apparaat wordt gewist.

## <a name="power-settings"></a>Energie-instellingen

- **Tijd tot het scherm wordt vergrendeld**: stel in hoeveel niet-actieve tijd er moet zijn voordat het apparaat wordt vergrendeld.
- **Scherm aan terwijl het apparaat is aangesloten**: kies bij welke energiebronnen het scherm aan blijft wanneer het apparaat is aangesloten.

## <a name="users-and-accounts-settings"></a>Gebruikers- en accountinstellingen

- **Nieuwe gebruikers toevoegen**: kies **Blokkeren** om te voorkomen dat gebruikers nieuwe gebruikers toevoegen.
- **Gebruikers verwijderen**: kies **Blokkeren** om te voorkomen dat gebruikers gebruikers verwijderen.
- **Accountwijzigingen**: kies **Blokkeren** om te voorkomen dat gebruikers accounts wijzigen.

## <a name="next-steps"></a>Volgende stappen
[Het profiel toewijzen](device-profile-assign.md) en [de status ervan controleren](device-profile-monitor.md).



