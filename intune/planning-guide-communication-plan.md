---
title: Een communicatieplan voor de implementatie ontwikkelen
titleSuffix: Microsoft Intune
description: Dit artikel helpt u bij ontwikkelen van een communicatieplan voor uw Microsoft Intune-implementatie.
keywords: ''
author: dougeby
ms.author: dougeby
manager: dougeby
ms.date: 10/30/2017
ms.topic: conceptual
ms.prod: ''
ms.service: microsoft-intune
ms.localizationpriority: high
ms.technology: ''
ms.assetid: 393ebe75-d001-485a-b81c-6361c8b5e6ee
ms.reviewer: jeffbu, cgerth
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: 6e3584d97bf9f1a223b15c986f398681a20520c1
ms.sourcegitcommit: 143dade9125e7b5173ca2a3a902bcd6f4b14067f
ms.translationtype: HT
ms.contentlocale: nl-NL
ms.lasthandoff: 04/23/2019
ms.locfileid: "61513287"
---
# <a name="develop-a-rollout-communication-plan"></a>Een communicatieplan voor de implementatie ontwikkelen

Effectief wijzigingsbeheer valt of staat met duidelijke en nuttige communicatie over toekomstige wijzigingen. Om de Intune-implementatie soepel te laten verlopen, moeten deze vier gebieden aan bod komen in uw communicatieplan voor de implementatie:

-   Welke informatie er moet worden gecommuniceerd

-   Hoe de communicatie plaatsvindt

-   Wie de communicatieberichten ontvangt

-   De tijdlijn voor de communicatie

Laten we elk gebied eens nader bekijken.

## <a name="what-needs-to-be-communicated"></a>Welke informatie moet er worden gecommuniceerd?

De informatie die moet worden gecommuniceerd is afhankelijk van de fase waarin de Intune-implementatie zich bevindt. U kunt ervoor kiezen om de informatie gefaseerd te communiceren aan de groepen en gebruikers van de organisatie. U begint dan met een introductiebijeenkomst om iedereen op de hoogte te brengen van de aanstaande Intune-implementatie, gevolgd door een communicatiemoment voorafgaand aan de registratiefase en een afsluitend moment na de registratiefase. Laten we eens kijken naar het type informatie dat in elk blok kan worden uitgewisseld.

**Introductiebijeenkomst** <br/>Algemene informatie om het Intune-project te introduceren. Tijdens de introductiebijeenkomst kunt u een beschrijving geven van Intune, waarom de organisatie heeft gekozen voor Intune (voordelen voor de organisatie en gebruikers) en hoe de implementatie in grote lijnen zal verlopen.

**Voor de registratiefase**<br/> Uitgebreide communicatie met aanvullende informatie over Intune en aanvullende producten (zoals Office, Outlook en OneDrive), gebruikersresources en specifieke tijdlijnen om aan te geven wanneer groepen en gebruikers van de organisatie volgens de planning aan de slag kunnen met Intune.

**Tijdens de registratiefase**<br/> Communicatie die gericht is op groepen en gebruikers van de organisatie die gaan werken met Intune. Informeer de gebruikers dat hun accounts zijn voorbereid voor de implementatie van Intune. Verstrek duidelijke instructies voor de registratie, samen met contactgegevens voor hulp bij problemen of voor antwoord op vragen.

**Na de registratiefase**<br/> Communicatie die gericht is op groepen en gebruikers van de organisatie die zich hebben geregistreerd bij Intune. Geef informatie over aanvullende bronnen die mogelijk nuttig zijn voor de gebruikers, en verzamel feedback over hun ervaringen tijdens en na de registratie.

Deze Engelstalige [registratiehandleiding voor eindgebruikers](https://gallery.technet.microsoft.com/Intune-End-User-Enrollment-3a0c9b0c?WT.mc_id=Blog_Intune_General_PCIT) kan hierbij van pas komen. U kunt de handleiding zo gebruiken of aanpassen voor uw organisatie.

## <a name="communication-delivery-methods"></a>Hoe de communicatie plaatsvindt

Er zijn verschillende manieren waarop u informatie over de implementatie van Intune kunt uitwisselen met de beoogde groepen en gebruikers van de organisatie. In de volgende lijst ziet u enkele voorbeelden met de fase waarin u de communicatiemethode kunt toepassen:

-   Persoonlijke en/of Microsoft Teams-bijeenkomsten voor de gehele organisatie tijdens de introductie

-   E-mail gebruikt tijdens de fase vóór de inschrijving, de inschrijving en na de inschrijving

-   Websites van de organisatie voor alle fasen

-   Yammer, posters en folders gebruikt tijdens de introductie en vóór de inschrijving

## <a name="communications-timeline"></a>Communicatietijdlijn

Nadat u hebt vastgesteld wat er moeten worden gecommuniceerd en welke methode u daarvoor wilt gebruiken, is de volgende stap het bepalen van de tijdlijn voor de communicatie, rekening houdend met wie wanneer de betreffende informatie ontvangt.

De eerste communicatie over de introductie van het Intune-project kan bijvoorbeeld gericht zijn op de hele organisatie of alleen op een deel daarvan, verspreid over een aantal weken voordat de Intune-implementatie begint. Daarna kan informatie in blokken worden uitgewisseld met groepen en gebruikers van de organisatie, op basis van hun schema binnen de Intune-rollout. In het volgende voorbeeld ziet u een overkoepelend communicatieplan voor een Intune-implementatie:

  | **Communicatieplanning** | **Juli** | **Augustus** | **September** | **Oktober** |
|:---:|:---:|:---:|:---:|:---:|
| Blok 1  | Alle |  |  |  |                                                         
| Introductiebijeenkomst | Eerste week |  |  |  |                                                         
| Blok 2 | IT | Verkoop en Marketing | Retail | HR, financiën en leidinggevenden |
| E-mail 1 pre-rollout | Eerste week | Eerste week | Eerste week | Eerste week |
| Blok 3 | IT | Verkoop en Marketing | Retail | HR, financiën en leidinggevenden |
| E-mail 2 pre-rollout | Tweede week | Tweede week | Tweede week | Tweede week |
| Blok 4 | IT | Verkoop en Marketing | Retail | HR, financiën en leidinggevenden |
| E-mail voor registratie | Derde week | Derde week | Derde week | Derde week |
| Blok 5 | IT | Verkoop en Marketing | Retail | HR, financiën en leidinggevenden |
| E-mail na registratie | Vierde week | Vierde week | Vierde week | Vierde week |

U kunt [een sjabloon van de bovenstaande tabel downloaden](https://gallery.technet.microsoft.com/Intune-deployment-planning-fae156c2?redir=0) om als leidraad te gebruiken bij het ontwikkelen van uw communicatieplan.

## <a name="next-step"></a>Volgende stap

De volgende sectie bevat richtlijnen over [het ontwikkelen van een ondersteuningsplan](planning-guide-support-plan.md).
