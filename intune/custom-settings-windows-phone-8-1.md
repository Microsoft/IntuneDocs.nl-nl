---
title: Aangepaste instellingen toevoegen aan Windows Phone 8.1-apparaten in Microsoft Intune - Azure | Microsoft Docs
titleSuffix: ''
description: Maak een aangepast profiel of voeg dit toe om de OMA-URI-instellingen te gebruiken voor apparaten met Windows Phone 8.1 in Microsoft Intune.
keywords: ''
author: MandiOhlinger
ms.author: mandia
manager: dougeby
ms.date: 10/24/2018
ms.topic: article
ms.prod: ''
ms.service: microsoft-intune
ms.technology: ''
ms.suite: ems
search.appverid: MET150
ms.custom: intune-azure
ms.openlocfilehash: a876cf430952aa99957af4bc9a66f4bc29d65df9
ms.sourcegitcommit: 51b763e131917fccd255c346286fa515fcee33f0
ms.translationtype: HT
ms.contentlocale: nl-NL
ms.lasthandoff: 11/20/2018
ms.locfileid: "52184672"
---
# <a name="use-custom-settings-for-windows-phone-81-devices-in-intune"></a>Aangepaste instellingen gebruiken voor Windows Phone 8.1-apparaten in Intune

Met Microsoft Intune kunt u aangepaste instellingen voor uw Windows Phone 8.1-apparaten toevoegen of maken met behulp van 'aangepaste profielen'. Aangepaste profielen zijn een functie in Intune. Ze zijn ontworpen om apparaatinstellingen en -functies toe te voegen die niet in Intune zijn ingebouwd.

In aangepaste profielen voor Windows Phone 8.1 worden OMA-URI-instellingen (Open Mobile Alliance Uniform Resource Identifier) gebruikt om verschillende functies te configureren. Deze instellingen worden doorgaans gebruikt door fabrikanten van mobiele apparaten om functies op het apparaat te beheren.

In dit artikel wordt beschreven hoe u een aangepast profiel maakt voor Windows Phone 8.1-apparaten. 

## <a name="create-the-profile"></a>Het profiel maken

1. Selecteer in [Azure Portal](https://portal.azure.com) **Alle services**, filter op **Intune** en selecteer **Microsoft Intune**.
2. Selecteer **Apparaatconfiguratie** > **Profielen** > **Profiel maken**.
3. Voer de volgende instellingen in:

    - **Naam**: voer een naam in voor het profiel, zoals `windows phone custom profile`.
    - **Beschrijving:** voer een beschrijving in voor het profiel.
    - **Platform**: kies **Windows Phone 8.1**.
    - **Profieltype**: kies **Aangepast**.

4. Selecteer in **Aangepaste OMA-URI-instellingen** de optie **Toevoegen**. Voer de volgende instellingen in:

    - **Naam**: voer een unieke naam in voor de OMA-URI-instelling waaraan u deze kunt herkennen in de lijst met instellingen.
    - **Beschrijving**: geef een beschrijving op met een overzicht van de instelling en overige relevante informatie, zodat u het profiel beter kunt vinden.
    - **OMA-URI** (hoofdlettergevoelig): voer de OMA-URI in die u als instelling wilt gebruiken.
    - **Gegevenstype**: kies het gegevenstype dat u voor deze OMA-URI-instelling gaat gebruiken. Uw opties zijn:

        - Tekenreeks
        - Tekenreeks (XML-bestand)
        - Datum en tijd
        - Geheel getal
        - Drijvende komma
        - Boolean-waarde
        - Base64 (bestand)

    - **Waarde**: voer de gegevenswaarde in die moet worden gekoppeld aan de OMA-URI die u hebt ingevoerd. De waarde is afhankelijk van het gegevenstype dat u hebt geselecteerd. Als u bijvoorbeeld **Datum en tijd** hebt gekozen, selecteert u de waarde in een datumkiezer.

    Nadat u een aantal instellingen hebt toegevoegd, kunt u **Exporteren** selecteren. Met **Exporteren** maakt u een lijst met alle waarden die u hebt toegevoegd in een bestand met door komma's gescheiden waarden (.csv).

5. Selecteer **OK** om uw wijzigingen op te slaan. Blijf, indien nodig, meer instellingen toevoegen.
6. Wanneer u klaar bent, kiest u **OK** > **Maken** om het Intune-profiel te maken. Wanneer het profiel is gemaakt, wordt dit weergegeven in de lijst **Apparaatconfiguratie - profielen**.

## <a name="next-steps"></a>Volgende stappen

Het profiel is gemaakt, maar er gebeurt nog niets. Vervolgens [wijst u het profiel toe](device-profile-assign.md).

Bekijk hoe u een aangepast profiel maakt op [Windows 10-apparaten](custom-settings-windows-10.md).