---
title: Android Store-apps aan Microsoft Intune toevoegen
titleSuffix: ''
description: Meer informatie over hoe u Android Store-apps toevoegt aan Microsoft Intune.
keywords: ''
author: Erikre
ms.author: erikre
manager: dougeby
ms.date: 09/14/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 4433000a-23e9-4cad-a818-48c28eedc1f5
ms.reviewer: mghadial
ms.suite: ems
search.appverid: MET150
ms.custom: intune-azure
ms.openlocfilehash: 5f191a8e03710d97842ad31083fe3c07008afb56
ms.sourcegitcommit: 51b763e131917fccd255c346286fa515fcee33f0
ms.translationtype: HT
ms.contentlocale: nl-NL
ms.lasthandoff: 11/20/2018
ms.locfileid: "52190180"
---
# <a name="add-android-store-apps-to-microsoft-intune"></a>Android Store-apps aan Microsoft Intune toevoegen

[!INCLUDE [azure_portal](./includes/azure_portal.md)]

Voordat u een app toewijst aan een apparaat of een groep gebruikers, moet u de app toevoegen aan Microsoft Intune. Met de volgende stappen kunt u een Android Store-app toevoegen aan Intune via Azure Portal:

1. Meld u aan bij [Azure Portal](https://portal.azure.com).
2. Selecteer **Alle services** > **Intune**.  
    Intune bevindt zich in de sectie **Controle en beheer**.
3. Selecteer in het deelvenster **Intune** de optie **Client-apps**.
4. Selecteer in het workloaddeelvenster **Client-apps** onder **Beheren** de optie **Apps**.
5. Selecteer **Toevoegen**.
6. In het deelvenster **App toevoegen** selecteert u **Android** bij de beschikbare typen **Store-apps**.
7. Als u de app-gegevens wilt configureren, selecteert u **Configureren** en geeft u de volgende informatie op. Voor Android-apps gaat u naar de [Google Play Store](https://play.google.com/store) en zoekt u de app die u wilt implementeren. Selecteer de app en noteer de app-gegevens. Afhankelijk van de app die u hebt gekozen, worden bepaalde waarden mogelijk automatisch ingevuld.
    - **Naam**: voer de naam van de app in zoals deze in de bedrijfsportal moet worden weergegeven. Zorg ervoor dat u alleen unieke app-namen gebruikt. Als u twee dezelfde app-namen gebruikt, wordt voor gebruikers slechts één naam in de bedrijfsportal weergegeven.
    - **Beschrijving**: voer een beschrijving in voor de app. Deze beschrijving wordt voor gebruikers weergegeven in de bedrijfsportal.
    - **Uitgever**: voer de naam van de uitgever van de app in.
    - **Appstore-URL**: voer voor de app die u wilt maken de URL naar de App Store in.
    - **Minimumversie van het besturingssysteem**: selecteer in de lijst de minimumversie van het besturingssysteem waarin de app kan worden geïnstalleerd. Als u de app toewijst aan een apparaat met een lager besturingssysteem, wordt de app niet geïnstalleerd.
    - **Categorie**: selecteer een of meer van de ingebouwde app-categorieën of een categorie die u hebt gemaakt (optioneel). Hiermee kunnen gebruikers de app gemakkelijker vinden wanneer ze door de bedrijfsportal bladeren.
    - **Deze weergeven als aanbevolen app in de bedrijfsportal**: selecteer deze instelling om het app-pakket prominent weer te geven op de startpagina van de bedrijfsportal wanneer gebruikers naar apps zoeken.
    - **Informatie-URL**: voer de URL in van een website die informatie over deze app bevat (optioneel). De URL wordt weergegeven voor gebruikers in de bedrijfsportal.
    - **Privacy-URL**: voer de URL in van een website die privacyinformatie over deze app bevat (optioneel). De URL wordt weergegeven voor gebruikers in de bedrijfsportal.
    - **Ontwikkelaar**: voer de naam in van de app-ontwikkelaar (optioneel).
    - **Eigenaar**: voer een naam in voor de eigenaar van deze app, bijvoorbeeld *HR-afdeling* (optioneel).
    - **Opmerkingen**: voer de opmerkingen in die u aan deze app wilt koppelen (optioneel).
    - **Pictogram**: upload een pictogram dat aan de app wordt gekoppeld (optioneel). Dit pictogram wordt samen met de app weergegeven wanneer gebruikers door de bedrijfsportal bladeren.
1. Selecteer **OK**.
2. Selecteer **Toevoegen**.

De app die u hebt gemaakt, wordt weergegeven in de lijst met apps waar u de app kunt toewijzen aan de groepen die u selecteert. 

## <a name="next-steps"></a>Volgende stappen

- [Apps aan groepen toewijzen](apps-deploy.md)
