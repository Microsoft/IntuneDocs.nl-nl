---
title: Veelgestelde vragen over MAM en app-beveiliging
description: In dit artikel vindt u antwoorden op enkele veelgestelde vragen over Intune Mobile Application Management (MAM) en de bescherming van apps met Intune.
keywords: ''
author: Erikre
ms.author: erikre
manager: dougeby
ms.date: 06/22/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 149def73-9d08-494b-97b7-4ba1572f0623
ms.reviewer: erikre
ms.suite: ems
ms.custom: intune-azure
ms.openlocfilehash: 1c3d0e31520aa2f73eabfce5ebc1d55d4df73946
ms.sourcegitcommit: 91dc50d38be13c65e5d144d237d7c4358089f215
ms.translationtype: HT
ms.contentlocale: nl-NL
ms.lasthandoff: 06/23/2018
ms.locfileid: "36329923"
---
# <a name="frequently-asked-questions-about-mam-and-app-protection"></a>Veelgestelde vragen over MAM en app-beveiliging

In dit artikel vindt u antwoorden op enkele veelgestelde vragen over Intune Mobile Application Management (MAM) en de bescherming van apps met Intune.

## <a name="mam-basics"></a>Basisinformatie over MAM


**Wat is MAM?**<br></br>
[Intune Mobile Application Management](/intune/app-lifecycle) verwijst naar de suite met Intune-beheerfuncties waarmee u mobiele apps voor uw gebruikers kunt publiceren, pushen, configureren, beveiligen, controleren en bijwerken.

**Wat zijn de voordelen van het beveiligen van apps met MAM?**<br></br>
Met MAM worden de gegevens van een organisatie in een toepassing beveiligd. Met MAM zonder registratie (MAM-WE) kunt u op bijna elk apparaat, inclusief persoonlijke apparaten in BYOD-scenario's (Bring-Your-Own-Device), een werk- of schoolgerelateerde app beheren die gevoelige gegevens bevat. Veel productiviteits-apps, zoals Microsoft Office-apps, kunnen worden beheerd met Intune MAM. Bekijk de officiële lijst met de [door Intune beheerde apps](https://www.microsoft.com/cloud-platform/microsoft-intune-apps) die beschikbaar zijn voor openbaar gebruik.

**Welke apparaatconfiguraties ondersteunt MAM?**<br></br>
Intune MAM ondersteunt twee configuraties:
- **Intune MDM + MAM**: IT-beheerders kunnen apps alleen met MAM en beleidsregels voor de beveiliging van apps beheren op apparaten die zijn geregistreerd bij Intune Mobile Device Management (MDM). Als klanten apps willen beheren met MDM + MAM, moeten zij de Intune-console Azure Portal op https://portal.azure.com gebruiken.

- **MAM zonder apparaatregistratie**: MAM zonder apparaatregistratie, of MAM-WE, biedt IT-beheerders de mogelijkheid apps te beheren met MAM en beleidsregels voor de beveiliging van apps op apparaten die niet zijn geregistreerd bij Intune MDM. Dit betekent dat apps door Intune kunnen worden beheerd op apparaten die zijn geregistreerd bij externe EMM providers. Als klanten apps willen beheren met MAM-WE, moeten zij de Intune-console in Azure Portal op http://portal.azure.com gebruiken. Apps kunnen ook door Intune worden beheerd op apparaten die zijn geregistreerd bij externe Enterprise Mobility Management-providers of die helemaal niet bij een MDM zijn geregistreerd.


## <a name="app-protection-policies"></a>Beleid voor app-beveiliging

**Wat zijn beleidsregels voor de beveiliging van apps**?<br></br>
Beleidsregels voor de beveiliging van apps zijn regels die ervoor zorgen dat de bedrijfsgegevens die zijn opgenomen in een app, veilig of binnen de app blijven. Een beleidsregel kan een regel zijn die wordt afgedwongen wanneer de gebruiker bedrijfsgegevens probeert te openen of te verplaatsen, of een reeks acties die zijn verboden of worden gecontroleerd wanneer de gebruiker zich in de app bevindt.

**Wat zijn voorbeelden van beleidsregels voor de beveiliging van apps?**<br></br>
Zie de [beleidsinstellingen voor de beveiliging van Android-apps](app-protection-policy-settings-android.md) en de [beleidsinstellingen voor de beveiliging van iOS-apps](app-protection-policy-settings-ios.md) voor gedetailleerde informatie over elke beleidsinstelling voor de beveiliging van apps.

## <a name="apps-you-can-manage-with-app-protection-policies"></a>Apps die u kunt beheren met beleidsregels voor de beveiliging van apps

**Welke apps kunnen worden beheerd door beleidsregels voor de beveiliging van apps?**<br></br>
Alle apps die zijn geïntegreerd met de [Intune App SDK](/intune/app-sdk) of die zijn ingepakt met de [Intune App Wrapping Tool](/intune/apps-prepare-mobile-application-management), kunnen worden beheerd met Intune-beleidsregels voor de beveiliging van apps. Bekijk de officiële lijst met de [door Intune beheerde apps](https://www.microsoft.com/cloud-platform/microsoft-intune-apps) die beschikbaar zijn voor openbaar gebruik.

**Wat zijn de basisvereisten voor het gebruik van app-beveiligingsbeleidsregels voor een app die door Intune wordt beheerd?**

- De eindgebruiker moet een AAD-account (Azure Active Directory) hebben. Zie [Gebruikers toevoegen en beheerdersmachtigingen aan Intune toekennen](/intune/users-permissions-add) voor informatie over het maken van Intune-gebruikers in Azure Active Directory.

- Er moet een licentie voor Microsoft Intune Azure aan het Azure Active Directory-account van de eindgebruiker zijn toegewezen. Zie [Intune-licenties beheren](/intune/licenses-assign) voor informatie over het toewijzen van Intune-licenties aan eindgebruikers.

- De eindgebruiker moet behoren tot een beveiligingsgroep waarop een beleidsregel voor de beveiliging van apps is gericht. Dezelfde beleidsregel voor de beveiliging van apps moet ook zijn gericht op de specifieke app die wordt gebruikt. Beleidsregels voor de beveiliging van apps kunnen worden gemaakt en geïmplementeerd in de Intune-console in [Azure Portal](http://portal.azure.com). Beveiligingsgroepen kunnen op dit moment worden gemaakt in de [Office-portal](http://portal.office.com).

- De eindgebruiker moet zich bij de app aanmelden met zijn AAD-account.

**Wat zijn de aanvullende vereisten voor het gebruik van de [mobiele app van Outlook](https://products.office.com/outlook)?**

- De eindgebruiker moet de mobiele app van Outlook op zijn apparaat hebben geïnstalleerd.

- De eindgebruiker moet een [Office 365 Exchange Online](https://products.office.com/exchange/exchange-online)-postvak en -licentie aan het Azure Active Directory-account hebben gekoppeld.

  >[!NOTE]
  > De mobiele app van Outlook ondersteunt momenteel alleen Intune-app-beveiliging voor Microsoft Exchange Online en [Exchange Server met hybride moderne verificatie](https://technet.microsoft.com/en-us/library/mt846639(v=exchg.160).aspx) en biedt geen ondersteuning voor Exchange in Office 365 Dedicated.

**Wat zijn de aanvullende vereisten voor het gebruik van de apps [Word, Excel en PowerPoint](https://products.office.com/business/office)?**

- De eindgebruiker moet een licentie voor [Office 365 Business of Enterprise](https://products.office.com/business/compare-more-office-365-for-business-plans) aan zijn Azure Active Directory-account hebben gekoppeld. Het abonnement moet de Office-apps voor mobiele apparaten bevatten en kan een cloudopslagaccount met [OneDrive voor Bedrijven](https://onedrive.live.com/about/business/) bevatten. Office 365-licenties kunnen aan de hand van de volgende [instructies](https://support.office.com/article/Assign-or-remove-licenses-for-Office-365-for-business-997596b5-4173-4627-b915-36abac6786dc) worden toegewezen in de [Office-portal](http://portal.office.com).

- De eindgebruiker moet een beheerde locatie hebben die is geconfigureerd met de gedetailleerde functie voor 'opslaan als', onder de instelling 'Opslaan als voorkomen' van het beveiligingsbeleid voor toepassingen. Als bijvoorbeeld OneDrive de beheerde locatie is, moet de [OneDrive](https://onedrive.live.com/about/)-app worden geconfigureerd in de Word-, Excel- of PowerPoint-app van de eindgebruiker.

- Als OneDrive de beheerde locatie is, moet de app het doel zijn van het app-beveiligingsbeleid dat voor de eindgebruiker is geïmplementeerd.

  >[!NOTE]
  > De mobiele Office-apps bieden momenteel alleen ondersteuning voor SharePoint Online en niet voor SharePoint On-Premises.

**Waarom is er een beheerde locatie (bijvoorbeeld OneDrive) voor Office nodig?**<br></br>
Intune markeert alle gegevens in de app als 'zakelijk' of 'persoonlijk'. Gegevens worden als 'zakelijk' beschouwd wanneer ze afkomstig zijn van een bedrijfslocatie. Voor Office-apps worden de volgende locaties door Intune beschouwd als bedrijfslocaties: e-mail (Exchange) of cloudopslag (OneDrive-app met een OneDrive voor Bedrijven-account).

**Wat zijn de aanvullende vereisten voor het gebruik van Skype voor Bedrijven?**<br></br>
Zie de licentievereisten voor [Skype voor Bedrijven](https://products.office.com/skype-for-business/it-pros).
  >[!NOTE]
  > De mobiel app van Skype voor Bedrijven biedt momenteel alleen ondersteuning voor Skype voor Bedrijven Online.

## <a name="app-protection-features"></a>Functies voor app-beveiliging

**Wat is ondersteuning voor meerdere identiteiten?**<br></br>
Via ondersteuning voor meerdere identiteiten kan de Intune App SDK beleidsregels voor de beveiliging van apps toepassen op alleen het werk- of schoolaccount dat is aangemeld bij de app. Als een persoonlijk account is aangemeld bij de app, blijven de gegevens ongewijzigd.

**Wat is het doel van ondersteuning voor meerdere identiteiten?**<br></br>
Dankzij ondersteuning voor meerdere identiteiten kunnen apps met zowel een zakelijke als een particuliere doelgroep (oftewel de Office-apps) openbaar worden vrijgegeven met app-beveiligingsfuncties van Intune voor de 'zakelijke' accounts.

**Outlook en meerdere identiteiten**<br></br>
Aangezien Outlook een gecombineerde e-mailweergave heeft met zowel persoonlijke als 'zakelijke' e-mails, wordt er naar de Intune-pincode gevraagd zodra Outlook wordt gestart.

**Wat is de pincode voor de Intune-app?**<br></br>
De pincode is een wachtwoordcode die wordt gebruikt om te verifiëren of de juiste gebruiker de bedrijfsgegevens in een app benadert.

- **Wanneer wordt de gebruiker gevraagd een pincode op te geven?**<br></br> Intune vraagt naar de pincode van de gebruiker wanneer de gebruiker 'zakelijke' gegevens benadert. In apps met functionaliteit voor meerdere identiteiten, zoals Word/Excel/PowerPoint, wordt de gebruiker naar een de pincode gevraagd wanneer ze een 'zakelijk' document of bestand willen openen. In apps waarvoor maar één identiteit kan worden gebruikt, zoals Line-Of-Business-apps die worden beheerd met de Intune App Wrapping Tool-functionaliteit, wordt gelijk bij het starten van de app om de pincode gevraagd, omdat de Intune App SDK weet dat de gebruiker de app uitsluitend 'zakelijk' gebruikt.

- **Hoe vaak wordt de gebruiker gevraagd de pincode voor Intune in te voeren?**<br></br> De IT-beheerder kan de beleidsinstelling voor beveiliging van de Intune-app in de Intune-beheerconsole instellen op Toegangsvereisten opnieuw controleren na (minuten). Deze instelling geeft de hoeveelheid tijd aan voordat de toegangsvereisten op het apparaat worden gecontroleerd en het scherm voor de pincode opnieuw wordt weergegeven. Belangrijke informatie over de pincode die van invloed is op hoe vaak de gebruiker om de pincode wordt gevraagd, is: 

    - **De pincode wordt gedeeld tussen apps van dezelfde uitgever om de bruikbaarheid te verbeteren:** in iOS wordt de pincode voor apps gedeeld met alle apps **van dezelfde uitgever**. Op Android wordt één pincode voor apps gedeeld met alle andere apps.
    - **Het gedrag van Toegangsvereisten opnieuw controleren na (minuten) na het opnieuw starten van een apparaat:** een timer van de pincode houdt het aantal minuten van inactiviteit, waarmee wordt bepaald wanneer de pincode voor de Intune-app de volgende keer wordt weergegeven. In iOS wordt de timer van de pincode niet beïnvloed door het opnieuw starten van het apparaat. Het opnieuw starten van het apparaat is dus niet van invloed op het aantal minuten dat de gebruiker niet actief is in een iOS-app waarvoor het Intune-pincodebeleid is ingesteld. In Android wordt de timer van de pincode opnieuw ingesteld bij het opnieuw starten van het apparaat. Hierdoor vragen Android-apps waarvoor het Intune-pincodebeleid is ingesteld waarschijnlijk om de pincode voor de app, ongeacht de instelling 'Toegangsvereisten opnieuw controleren na (minuten)' **na het opnieuw starten van een apparaat**.  
    - **De werking van de timer die aan de pincode is gekoppeld:** Zodra een pincode wordt ingevoerd voor toegang tot een app (app A) en de app de voorgrond op het apparaat verlaat, wordt de timer voor die pincode opnieuw ingesteld. Voor elke app (app B) die deze pincode deelt, wordt de gebruiker niet om de pincode gevraagd, omdat de timer opnieuw is ingesteld. De prompt verschijnt zodra opnieuw aan de waarde voor Toegangsvereisten opnieuw controleren na (minuten) is voldaan. 

      >[!NOTE] 
      > Als u wilt dat de toegangsvereisten van de gebruiker vaker worden gecontroleerd (oftewel dat er om een pincode wordt gevraagd), met name voor een veelgebruikte app, wordt aanbevolen om de waarde voor de instelling 'Toegangsvereisten opnieuw controleren na (minuten)' te verlagen. 
      
- **Hoe werkt de pincode van Intune met de ingebouwde pincodes van apps voor Outlook en OneDrive?**<br></br>
De pincode van Intune werkt op basis van een timer van inactiviteit (ofwel de waarde voor Toegangsvereisten opnieuw controleren na (minuten)). Er wordt dus gevraagd om de pincode van Intune. Dit is onafhankelijk van de prompts voor de pincode van de app voor Outlook en OneDrive, die vaak standaard verschijnen bij het starten van de app. Als beide prompts tegelijk worden weergegeven, moet de pincode van Intune voorrang krijgen. 

- **Is de pincode veilig?**<br></br> De pincode zorgt ervoor dat alleen de juiste gebruiker toegang heeft tot de gegevens van de organisatie in de app. Daarom moet een eindgebruiker zich aanmelden met een werk- of schoolaccount voordat de pincode voor de Intune-app kan worden ingesteld of hersteld. Deze verificatie wordt verwerkt door Azure Active Directory via uitwisseling van een beveiligde token en is niet transparant voor de Intune App SDK. Vanuit het oogpunt van veiligheid kunt u werk- of schoolgerelateerde gegevens het beste versleutelen. Versleuteling is niet gerelateerd aan de pincode van de app, maar is een eigen app-beveiligingsbeleid.

- **Hoe beschermt Intune de pincode tegen beveiligingsaanvallen?**<br></br> Als onderdeel van het app-pincodebeleid kan de IT-beheerder een maximumaantal verificatiepogingen voor gebruikers instellen voordat de app wordt vergrendeld. Na het toegestane aantal aanmeldingspogingen kan de Intune App SDK de 'zakelijke' gegevens in de app wissen.
  
- **Waarom moet ik een pincode tweemaal instellen voor apps van dezelfde uitgever?**<br></br> Voor MAM (op iOS) kan momenteel een pincode op toepassingsniveau worden gebruikt met alfanumerieke tekens en speciale tekens (wachtwoordcode genoemd) waarvoor de deelname van toepassingen (zoals WXP, Outlook, Managed Browser, Yammer) is vereist om te integreren met de Intune App SDK voor iOS. Zonder deze deelname, worden de instellingen voor de wachtwoordcode niet goed afgedwongen voor de betreffende toepassingen. Dit is een functie die is uitgebracht in de Intune SDK voor iOS v. 7.1.12. <br><br> Om deze functie te ondersteunen en te zorgen voor compatibiliteit met eerdere versies van de Intune SDK voor iOS, worden alle pincodes (numeriek of als wachtwoordcode) in 7.1.12+ los van de pincode in eerdere versies van de SDK verwerkt. Dus als een apparaat toepassingen met Intune SDK voor iOS-versies lager dan 7.1.12 EN hoger dan 7.1.12 van dezelfde uitgever heeft, moeten er twee pincodes worden ingesteld. <br><br> Die twee pincodes (voor elke app) staan echter volledig los van elkaar: ze moeten voldoen aan het app-beveiligingsbeleid dat voor die app geldt. Dus *alleen* als voor app A en app B hetzelfde beleid is toegepast (met betrekking tot pincodes), kan de gebruiker dezelfde pincode tweemaal instellen. <br><br> Dit gedrag is specifiek voor de pincode voor iOS-toepassingen die ingeschakeld zijn met het Intune-beheer van mobiele apps. Na verloop van tijd, wanneer toepassingen nieuwere versies van de Intune SDK voor iOS overnemen, wordt het tweemaal instellen van een pincode voor apps van dezelfde uitgever minder problematisch. Zie de opmerking hieronder voor een voorbeeld.

  >[!NOTE]
  > Als app A bijvoorbeeld gemaakt is met een eerdere versie dan 7.1.12 en app B met een versie die hoger is dan of gelijk is aan 7.1.12 van dezelfde uitgever, moet de eindgebruiker afzonderlijke pincodes instellen voor A en B als beide op een iOS-apparaat zijn geïnstalleerd. <br><br> Als een app C met SDK-versie 7.1.9 op het apparaat is geïnstalleerd, gebruikt die app dezelfde pincode als app A. <br><br> Een app D die gemaakt is met 7.1.14, gebruikt dezelfde pincode als app B. <br><br> Als alleen app A en app C op een apparaat zijn geïnstalleerd, hoeft er maar één pincode worden ingesteld. Hetzelfde geldt als alleen app B en app D op een apparaat zijn geïnstalleerd.

**Versleuteling**<br></br>
IT-beheerders kunnen een app-beveiligingsbeleid instellen dat vereist dat de gegevens in de app worden versleuteld. De IT-beheerder kan als onderdeel van het beleid ook opgeven wanneer de inhoud wordt versleuteld.

- **Hoe worden gegevens versleuteld met Intune?**<br></br> Zie de [beleidsinstellingen voor de beveiliging van Android-apps](app-protection-policy-settings-android.md) en de [beleidsinstellingen voor de beveiliging van iOS-apps](app-protection-policy-settings-ios.md) voor gedetailleerde informatie over elke beleidsinstelling voor de beveiliging van apps.

- **Wat wordt versleuteld?**<br></br> Alleen gegevens die zijn gemarkeerd als 'zakelijk' worden versleuteld overeenkomstig het app-beveiligingsbeleid van de IT-beheerder. Gegevens worden als 'zakelijk' beschouwd wanneer ze afkomstig zijn van een bedrijfslocatie. Voor Office-apps worden de volgende locaties door Intune beschouwd als bedrijfslocaties: e-mail (Exchange) of cloudopslag (OneDrive-app met een OneDrive voor Bedrijven-account). Alle app-gegevens in Line-Of-Business-apps die worden beheerd door de Intune App Wrapping Tool-functionaliteit, worden beschouwd als 'zakelijk'.

**Hoe worden gegevens extern gewist met Intune?**<br></br>
In Intune kunnen app-gegevens op drie verschillende manieren worden gewist: volledig apparaat wissen, selectief wissen voor MDM en selectief wissen voor MAM. Raadpleeg [Apparaten verwijderen door Fabrieksinstellingen terugzetten te gebruiken of bedrijfsgegevens te verwijderen](devices-wipe.md#factory-reset) voor meer informatie over wissen op afstand voor MDM. Raadpleeg [Bedrijfsgegevens verwijderen](devices-wipe.md#remove-company-data) en [Alleen zakelijke gegevens wissen uit door Intune beheerde apps](apps-selective-wipe.md) voor meer informatie over selectief wissen met behulp van MAM.

- **Wat is fabrieksinstellingen terugzetten?**<br></br> Met [Fabrieksinstellingen terugzetten](devices-wipe.md) verwijdert u alle gebruikersgegevens en instellingen van **het apparaat** door het apparaat terug te zetten naar de standaardfabrieksinstellingen. Het apparaat wordt uit Intune verwijderd.
  >[!NOTE]
  > Alleen apparaten die zijn geregistreerd bij Intune Mobile Device Management (MDM), kunnen worden teruggezet naar de fabrieksinstellingen.

- **Wat is selectief wissen voor MDM?**<br></br> Raadpleeg [Apparaten verwijderen - Bedrijfsgegevens verwijderen](devices-wipe.md#remove-company-data) voor meer informatie over het verwijderen van zakelijke gegevens.

- **Wat is selectief wissen voor MAM?**<br></br> Bij selectief wissen voor MAM worden gegevens van bedrijfs-apps gewoon gewist uit een app. De aanvraag wordt gestart via de Intune Azure-portal. Raadpleeg [Alleen zakelijke gegevens wissen uit door Intune beheerde apps](apps-selective-wipe.md) voor meer informatie over hoe u een verzoek om te wissen aanvraagt.

- **Hoe snel wordt selectief wissen voor MAM uitgevoerd?**<br></br> Als de gebruiker de app gebruikt wanneer selectief wissen wordt gestart, controleert de Intune App SDK om de 30 minuten op aanvragen van de MAM-service voor selectief wissen. Daarnaast wordt er gecontroleerd of er een aanvraag voor selectief wissen is verzonden wanneer de gebruiker de app voor de eerste keer start en zich aanmeldt met een werk- of schoolaccount.

**Waarom kunnen er geen on-premises services (on-prem) worden gebruikt in combinatie met apps die zijn beveiligd met Intune?**<br></br>
Voor de app-beveiliging van Intune moet de identiteit van de gebruiker voor de toepassing en Intune App SDK consistent zijn. Dit kan alleen worden gegarandeerd via moderne verificatie. Er zijn scenario's waarin apps met een on-premisses configuratie werken, maar deze zijn niet consistent en kunnen ook niet worden gegarandeerd.

**Is er een veilige manier om webkoppelingen te openen vanuit beheerde apps?**<br></br>
Ja. De IT-beheerder kan een app-beveiligingsbeleid implementeren en instellen voor de [Intune Managed Browser-app](app-configuration-managed-browser.md), een webbrowser die is ontwikkeld door Microsoft Intune en eenvoudig kan worden beheerd met Intune. De IT-beheerder kan ervoor zorgen dat alle webkoppelingen in de door Intune beheerde apps moeten worden geopend met de Managed Browser-app.

**Ondersteunt de Intune APP SDK de bibliotheek voor Microsoft-verificatie (MSAL) of sociale accounts?**
De Intune APP SDK gebruikt enkele geavanceerde mogelijkheden van ADAL voor zowel eigen als externe versies van de SDK. Hierdoor werkt MSAL niet goed met de meeste belangrijkste scenario's, zoals verificatie in de Intune-app-beveiligingsservice en voorwaardelijk starten. Er zijn momenteel geen plannen om dit te ondersteunen.

## <a name="app-experience-on-android"></a>Apps op Android gebruiken

**Waarom is de bedrijfsportal-app op Android-apparaten nodig voor app-beveiliging met Intune?**<br></br>
Veel van de functies voor het beveiligen van apps zijn ingebouwd in de bedrijfsportal-app. Hoewel de bedrijfsportal-app altijd vereist is, hoeft een apparaat _niet te worden geregistreerd_. Voor MAM-WE moet de eindgebruiker de bedrijfsportal-app op het apparaat hebben geïnstalleerd.

**Hoe werken meerdere toegangsinstellingen voor Intune-app-beveiliging die zijn geconfigureerd voor dezelfde set apps en gebruikers die op Android werken?**<br></br>
Het Intune-app-beveiligingsbeleid voor toegang wordt in een bepaalde volgorde toegepast op apparaten van eindgebruikers wanneer ze vanaf hun bedrijfsaccount proberen toegang te krijgen tot een doel-app. In het algemeen krijgt een blokkering voorrang, dan volgt een waarschuwing die kan worden gesloten. Indien van toepassing op de specifieke gebruiker/app wordt een instelling van een minimumversie van een Android-patch die een gebruiker waarschuwt om een patchupgrade uit te voeren, bijvoorbeeld toegepast na de instelling van de minimumversie van de Android-patch die toegang door de gebruiker blokkeert. Dus in het scenario waarin de IT-beheerder de minimumversie van de Android-patch configureert naar 2018-03-01 en de minimumversie van de Android-patch (alleen Waarschuwing) naar 2018-02-01, terwijl het apparaat dat de app probeert te openen op de patchversie 2018-01-01 zit, wordt de eindgebruiker geblokkeerd op basis van de restrictievere instelling voor de minimumversie van de Android-patch die resulteert in geblokkeerde toegang. 

Wanneer u te maken hebt met verschillende soorten instellingen, krijgt een app-versievereiste voorrang, gevolgd door de versievereiste van het Android-besturingssysteem en de versievereiste van de Android-patch. Vervolgens worden eventuele waarschuwingen voor alle typen instellingen in dezelfde volgorde gecontroleerd.

## <a name="app-experience-on-ios"></a>Apps op iOS gebruiken

**Ik kan de iOS-extensie voor delen gebruiken om werk- of schoolgegevens te openen in niet-beheerde apps, zelfs wanneer het beleid voor het overdragen van gegevens is ingesteld op 'alleen voor beheerde apps' of 'geen apps'. Ontstaat hierdoor geen gegevenslek?**<br></br>
De iOS-extensie voor delen kan alleen met het app-beveiligingsbeleid worden beheerd als ook het apparaat wordt beheerd. Daarom worden _**'zakelijke' gegevens door Intune versleuteld voordat ze buiten de app worden gedeeld**_. U kunt dit controleren door een 'zakelijk' bestand te openen buiten de beheerde app. Het bestand moet zijn versleuteld en kan niet worden geopend bijten de beheerde app.

**Hoe werken meerdere toegangsinstellingen voor Intune-app-beveiliging die zijn geconfigureerd voor dezelfde set apps en gebruikers op iOS?**<br></br>
Het Intune-app-beveiligingsbeleid voor toegang wordt in een bepaalde volgorde toegepast op apparaten van eindgebruikers wanneer ze vanaf hun bedrijfsaccount proberen toegang te krijgen tot een doel-app. In het algemeen krijgt wissen voorrang, dan volgt een waarschuwing die kan worden gesloten. Indien van toepassing op de specifieke gebruiker/app, wordt een instelling van een minimumversie van het iOS-besturingssysteem die een gebruiker waarschuwt om de iOS-versie bij te werken bijvoorbeeld toegepast na de instelling van de minimumversie van het iOS-besturingssysteem die toegang door de gebruiker blokkeert. Dus in het scenario waarin de IT-beheerder de minimumversie van het iOS-besturingssysteem configureert naar 11.0.0.0 en de minimumversie van het iOS-besturingssysteem (alleen Waarschuwing) naar 11.1.0.0, terwijl het apparaat dat de app probeert te openen op iOS 10 zit, wordt de eindgebruiker geblokkeerd op basis van de restrictievere instelling voor de minimumversie van het iOS-besturingssysteem die resulteert in geblokkeerde toegang.

Wanneer u te maken hebt met verschillende soorten instellingen, krijgt een Intune App SDK-versie voorrang, dan een app-versievereiste, gevolgd door de versievereisten van het iOS-besturingssysteem. Vervolgens worden eventuele waarschuwingen voor alle typen instellingen in dezelfde volgorde gecontroleerd. We raden u aan om de Intune App SDK-versievereisten alleen te configureren op advies van het Intune-productteam voor essentiële blokkerende scenario's.

## <a name="see-also"></a>Zie ook
- [Uw Intune-abonnement implementeren](planning-guide-onboarding.md)
- [Intune testen en valideren](planning-guide-test-validation.md)
- [Mobile Application Management-beleidsinstellingen voor Android in Microsoft Intune](app-protection-policy-settings-android.md)
- [Mobile Application Management-beleidsinstellingen voor iOS](app-protection-policy-settings-ios.md)
- [Beveiligingsbeleid voor apps valideren](app-protection-policies-validate.md)
- [App-configuratiebeleidsregels toevoegen voor beheerde apps zonder apparaatinschrijving](app-configuration-policies-managed-app.md)
- [Ondersteuning voor Microsoft Intune krijgen](get-support.md)
