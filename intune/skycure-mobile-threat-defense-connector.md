---
title: Symantec-connector met Microsoft Intune
titlesuffix: ''
description: Meer informatie over de integratie van Intune met Symantec Endpoint Protection Mobile om de toegang van mobiele apparaten tot bedrijfsresources te beheren.
keywords: ''
author: msmimart
ms.author: mimart
manager: dougeby
ms.date: 12/09/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: df4ce3f6-a093-432c-ab86-7a83865e389e
ms.reviewer: heenamac
ms.suite: ems
ms.custom: intune-azure
ms.openlocfilehash: 577eff3a5f3965065a4066973ea8c61160ab4563
ms.sourcegitcommit: 401cedcd7acc6cb3a6f18d4679bdadb0e0cdf443
ms.translationtype: HT
ms.contentlocale: nl-NL
ms.lasthandoff: 04/28/2018
---
# <a name="symantec-endpoint-protection-mobile-connector"></a>Symantec Endpoint Protection Mobile-connector

U kunt de toegang van mobiele apparaten tot bedrijfsresources beheren door middel van voorwaardelijke toegang op basis van een risicoanalyse die wordt uitgevoerd in SEP Mobile (Symantec Endpoint Protection Mobile), een oplossing voor de beveiliging tegen bedreigingen op mobiele apparaten die met Microsoft Intune is geïntegreerd. Risico's worden beoordeeld op basis van telemetrische gegevens die zijn verzameld op apparaten waarop SEP Mobile wordt uitgevoerd, zoals:

-   Fysieke beveiliging

-   Netwerkbeveiliging

-   Toepassingsbeveiliging

-   Beveiliging tegen zwakke plekken

U kunt SEP Mobile-risicoanalyse inschakelen via het Intune-nalevingsbeleid voor apparaten. Vervolgens kunt u voorwaardelijk toegangsbeleid gebruiken om de toegang tot bedrijfsresources voor niet-conforme apparaten toe te staan of te blokkeren op basis van de gedetecteerde bedreigingen.

## <a name="how-do-intune-and-sep-mobile-help-protect-your-company-resources"></a>Hoe kunt u met Intune en SEP Mobile uw bedrijfsresources beter beveiligen?

Met de mobiele Android- of iOS-app voor SEP Mobile worden telemetriegegevens vastgelegd over het bestandssysteem, de netwerkstack, apparaten en apps waar dergelijke gegevens beschikbaar zijn. De app verzendt die gegevens vervolgens naar de SEP Mobile-cloudservice om te bepalen hoe groot het risico van bedreigingen is voor het mobiele apparaat.

Het Intune-nalevingsbeleid voor apparaten bevat een regel voor SEP Mobile die is gebaseerd op de SEP Mobile-risicoanalyse. Als deze regel is ingeschakeld, controleert Intune of het apparaat voldoet aan het beleid dat u hebt ingeschakeld.

Als het apparaat niet aan het beleid blijkt te voldoen, wordt de toegang tot resources als Exchange Online en SharePoint Online geblokkeerd. Gebruikers op geblokkeerde apparaten ontvangen richtlijnen van de mobiele app voor SEP Mobile zodat ze het probleem kunnen oplossen en weer toegang kunnen krijgen tot bedrijfsresources.

Intune biedt ondersteuning voor twee integratiemodi met SEP Mobile:

-   **Basisinstallatie** op basis van een modus voor alleen-lezen waarbij voor SEP Mobile de apparaten in Intune worden weergegeven.

-   **Volledige integratie** waarbij met SEP Mobile apparaatrisico- en beveiligingsincidentgegevens kunnen worden gemeld aan Intune.

## <a name="sample-scenarios"></a>Voorbeeldscenario's

Hier volgen enkele veelvoorkomende scenario's:

### <a name="control-access-based-on-threats-from-malicious-apps"></a>Toegangsbeheer op basis van bedreigingen van schadelijke apps

Als er op apparaten schadelijke apps zoals malware worden gedetecteerd, kunt u apparaten blokkeren totdat de bedreiging is opgelost:

-   Verbinding met bedrijfs-e-mail

-   Synchronisatie van bedrijfsbestanden met de app OneDrive voor werk

-   Toegang tot bedrijfs-apps

**Blokkeren wanneer er schadelijke apps zijn gedetecteerd:**

![Schadelijke apps gedetecteerd](./media/symantec-arch-1.png)

**Toegang na herstel:**

![Toegang wordt verleend na herstel nadat schadelijke apps zijn gedetecteerd](./media/symantec-arch-2.png)

### <a name="control-access-based-on-threat-to-network"></a>Toegangsbeheer op basis van bedreigingen voor het netwerk

Detecteer bedreigingen zoals **man-in-the-middle**-aanvallen in het netwerk en beveilig de toegang tot Wi-Fi-netwerken op basis van het apparaatrisico.

**Netwerktoegang via Wi-Fi blokkeren:**

![Netwerktoegang via Wi-Fi blokkeren](./media/symantec-arch-3.png)

**Toegang na herstel:**

![Toegang na herstel](./media/symantec-arch-4.png)

### <a name="control-access-to-sharepoint-online-based-on-threat-to-network"></a>Toegangsbeheer voor SharePoint Online op basis van bedreigingen voor het netwerk

Detecteer bedreigingen zoals **man-in-the-middle**-aanvallen in het netwerk en voorkom synchronisatie van bedrijfsbestanden op basis van het apparaatrisico.

**SharePoint Online blokkeren wanneer netwerkbedreigingen worden gedetecteerd:**

![SharePoint Online blokkeren wanneer netwerkbedreigingen worden gedetecteerd](./media/symantec-arch-5.png)

**Toegang na herstel:**

![Voorbeeld waarin na herstel toegang is verleend aan Sharepoint](./media/symantec-arch-6.png)

## <a name="supported-platforms"></a>Ondersteunde platforms

-   **Android 4.1 en hoger**

-   **iOS 8 en hoger**

## <a name="pre-requisites"></a>Vereisten

-   Azure Active Directory Premium

-   Microsoft Intune-abonnement

-   Symantec Endpoint Protection Mobile-abonnement

Ga naar de [Symantec-website](https://www.skycure.com/skycure-microsoft-integration/) voor meer informatie.

## <a name="next-steps"></a>Volgende stappen

Hier volgen de stappen die u moet uitvoeren om Intune met SEP Mobile te integreren:

- [SEP Mobile-integratie met Intune instellen](skycure-mtd-connector-integration.md)

- [SEP Mobile-apps, Microsoft Authenticator en het configuratiebeleid voor iOS-apps toevoegen en toewijzen](mtd-apps-ios-app-configuration-policy-add-assign.md)

- [SEP Mobile-nalevingsbeleid voor apparaten met Intune maken](mtd-device-compliance-policy-create.md)

- [De SEP Mobile MTD-connector in Intune inschakelen](mtd-connector-enable.md)
