---
title: Eindgebruikers instructie geven over Microsoft Intune | Microsoft Intune
description: Deel informatie met uw apparaatgebruikers om uw Intune-implementatie succesvol te maken.
keywords: ''
author: lenewsad
ms.author: lanewsad
manager: dougeby
ms.date: 06/01/2018
ms.topic: get-started-article
ms.prod: ''
ms.service: microsoft-intune
ms.technology: ''
ms.assetid: 48914533-f138-4dc0-8b93-4cea3ac61f7b
ms.reviewer: robstack
ms.suite: ems
ms.openlocfilehash: dfe17cd582682126c889662dd942117c3c68dd10
ms.sourcegitcommit: 2198a39ae48beca5fc74316976bc3fc9db363659
ms.translationtype: HT
ms.contentlocale: nl-NL
ms.lasthandoff: 07/11/2018
ms.locfileid: "38225269"
---
# <a name="how-to-educate-your-end-users-about-microsoft-intune"></a>Eindgebruikers instructies geven over Microsoft Intune

[!INCLUDE [both-portals](./includes/note-for-both-portals.md)]

Microsoft Intune helpt u om uw werknemers met mobiele apparaten uit te rusten terwijl uw zakelijke gegevens worden beveiligd. Als u de Intune-implementatie wilt testen in uw organisatie, kunt u een [gratis proefversie](app-sdk.md) proberen.

Als u Microsoft Intune implementeert, is het belangrijk dat medewerkers de noodzaak voor apparaatbeheer en zakelijke mobiliteit begrijpen. Als u dit niet uitlegt, kunnen gebruikers het gevoel hebben dat u hun privacy schendt. De bezorgdheid van gebruikers met betrekking tot privacy neemt toe wanneer u Intune implementeert als een [BYOD-oplossing](/enterprise-mobility-security/solutions/byod-design-considerations-guide).

> [!Important]
> Het is van groot belang dat u de zorgen van uw gebruikers over waarom uw bedrijf apparaten moet beheren, begrijpt en deze proactief bespreekt om een implementatie te laten slagen.

Geslaagde ingebruikname gaat niet alleen om het distribueren van nieuwe, functionele technologie onder uw werknemers. Het gaat er ook om dat gebruikers de nieuwe technologie begrijpen en deze omarmen. Daarom is het belangrijk dat gebruikers de gegevensbeveiliging van Intune begrijpen en accepteren. 

## <a name="things-to-consider-about-your-users"></a>Overwegingen over uw gebruikers

__Hoeveel technologische ervaring hebben uw gebruikers?__ De kennis over en ervaringen met technologie kan variëren onder uw gebruikers. Deze ervaringen kunnen positief zijn, zoals foto’s maken tijdens familievakanties, maar kunnen ook negatief zijn, wanneer iemand bijvoorbeeld een apparaat in de gootsteen heeft laten vallen. Ervaringen zijn van invloed op hoe gebruikers technologie benaderen voor persoonlijk en zakelijke gebruik.

__Wat betekent mobiliteitsmanagement voor gebruikers?__ Gebruikers hebben mogelijk geen volledig inzicht in de toegang die u hebt, of niet hebt, tot hun apparaten en gegevens. Gebruikers hebben waarschijnlijk vragen en twijfels over het feit dat hun acties mogelijk worden bijgehouden door IT en het management. Minder ervaren apparaatgebruikers kunnen denken dat alle activiteiten op hun apparaten privé zijn. 

__Hoe kan Intune gebruikers overlast bezorgen__  Herken en respecteer de tijd die gebruikers nodig hebben om apps te installeren, apparaten in te schrijven en compatibiliteit te handhaven. De hoogste prioriteit van alle Intune-implementaties is het beveiligen van bedrijfsgegevens. De houding van gebruikers ten opzichte van apparaatbeheer kan echter negatief worden beïnvloed als u beleid doorvoert dat bijvoorbeeld:  
* Onredelijke toegangscodes vereist op persoonlijke apparaten
* Vereiste app-updates verzendt in het midden van belangrijke zakelijke gesprekken  

Een dergelijk beleid kan ook een negatieve invloed hebben op de productiviteit van werknemers. 

## <a name="things-you-should-do"></a>Wat u moet doen

Lees de volgende lijst met tips om de Intune-implementatie van uw organisatie gemakkelijker te maken voor gebruikers van apparaten.

* __Wees creatief.__ De Intune-documentatie helpt gebruikers voor Intune-specifieke taken uitvoeren, zoals apparaten registeren en problemen ermee oplossen. Vanuit de bedrijfsportal kunnen gebruikers op enkele artikelen klikken om deze te openen. In deze specifieke artikelen worden onderwerpen behandeld als de installatie van de bedrijfsportal-app, de inschrijving bij Intune, algemene taken die gebruikers op hun apparaten kunnen uitvoeren en probleemoplossing. Een lijst van deze documentatie is ook te vinden in het artikel [Werk gedaan krijgen met beheerde apparaten](/intune-user-help/use-managed-devices-to-get-work-done).

* __Zorg dat u toegankelijk bent.__ Laat gebruikers weten waar ze hulp kunnen vinden in het geval van problemen met apparaten. Wanneer u [de bedrijfsportal aanpast](company-portal-customize.md), moet u niet vergeten de contactgegevens van uw IT-beheerder op te nemen.

* __Zorg dat u persoonlijk bent.__ Geef instructies die specifiek zijn voor de implementatie van uw organisatie. Hiermee laat u gebruikers zien dat u waarde hecht aan hun ervaring. Gebruik deze [voor Intune-gebruikers bestemde, aanpasbare sjabloon](https://gallery.technet.microsoft.com/office/Intune-End-User-Enrollment-3a0c9b0c) om uw eigen inschrijvingsinstructies voor uw gebruikers te maken.

* __Zoek verschillende manieren om te communiceren.__ Gebruikers hebben [verschillende leerstijlen](https://www.umassd.edu/dss/resources/facultystaff/howtoteachandaccommodate/howtoaccommodatedifferentlearningstyles/) en voorkeuren over hoe ze informatie tot zich nemen. Voor visueel ingestelde mensen biedt Intune op Channel 9 [videoversies van hoe u verschillende apparaattypen inschrijft](https://channel9.msdn.com/Series/IntuneEnrollment). Video's kunnen direct worden ingesloten in uw eigen [SharePoint-site](https://support.office.com/article/Embed-a-video-from-Office-365-Video-59e19984-c34e-4be8-889b-f6fa93910581). U kunt ook lokale kopieën van de video of audiotrack downloaden.

* __Let op.__ De Intune-gebruikerservaring heeft ook invloed op uw productiviteit. Wanneer u de ervaring van gebruikers begrijpt, kunt u problemen met apparaten en van gebruikers eenvoudiger oplossen. U kunt bijvoorbeeld inzicht krijgen in hoe uw gebruikers hun apps ophalen. Wanneer u deze informatie vooraf hebt, kunt u problemen eenvoudiger en sneller opsporen en oplossen.

* **Android**
  * [Een Android-apparaat gebruiken met Intune](/intune-user-help/using-your-android-device-with-intune)
  * [Hoe uw Android-gebruikers apps downloaden](end-user-apps-android.md)

* **iOS**
  * [Een iOS-apparaat gebruiken met Intune](/intune-user-help/using-your-ios-device-with-intune)
  * [Hoe uw iOS-gebruikers hun apps downloaden](end-user-apps-ios.md)

* **Windows**
  * [Een Windows-apparaat gebruiken met Intune](/intune-user-help/using-your-windows-device-with-intune)
  * [Hoe uw Windows-gebruikers apps downloaden](end-user-apps-windows.md)

* __Wees open.__ Wees duidelijk over wat u gaat beheren op apparaten van gebruikers. Vertel gebruikers wat voor soort gegevens u verzamelt en waarom u die wilt verzamelen. Informeer ze hoe u van plan bent om alle gegevens te gebruiken. [Microsoft vindt dat u recht hebt op zoveel mogelijk gegevens over het beheer van uw klantgegevens in de cloud](https://www.microsoft.com/trustcenter/about/transparency) en denkt dat deze filosofie de tevredenheid van uw gebruikers met Intune aanzienlijk kan verhogen.

>[!Note]
> Openheid, waar mogelijk, is fundamenteel voor een geslaagde implementatie.

Het is belangrijk dat u vertrouwen combineert met een goed ontworpen nalevingsbeleid. Gebruikers moeten weten dat, zelfs als u *kunt* kijken naar bepaalde soorten persoonlijke gegevens, dat u dat niet *wilt*. Maak gebruikers duidelijk dat u aansprakelijk kun worden gesteld wanneer u hun privacy schendt. Stel samen met de juridische afdeling en HR-afdeling een verklaring op om de zorgen met betrekking tot privacy verder weg te nemen.
