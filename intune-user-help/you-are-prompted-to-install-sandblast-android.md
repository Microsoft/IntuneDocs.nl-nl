---
title: U moet SandBlast Mobile Protect installeren op uw Android-apparaat | Microsoft Docs
description: Informatie over het installeren van SandBlast Mobile Protect op uw Android-apparaat.
keywords: ''
author: lenewsad
ms.author: lanewsad
manager: dougeby
ms.date: 09/25/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: 754f4ea5-cff4-414d-8cd1-900238f79e84
searchScope:
- User help
ROBOTS: ''
ms.custom: intune-enduser
ms.openlocfilehash: 889fb53fc215763b061f5165425df7b0b9960702
ms.sourcegitcommit: 7f46e9990797bdfa669ccba2077721f1bc70c07e
ms.translationtype: HT
ms.contentlocale: nl-NL
ms.lasthandoff: 04/04/2018
---
# <a name="you-need-to-install-sandblast-mobile-protect-on-your-android-device"></a>U moet SandBlast Mobile Protect installeren op uw Android-apparaat

Voordat u toegang tot uw werk kunt krijgen, moet het ondersteuningsteam van uw bedrijf de SandBlast Mobile Protect-app installeren die uw apparaat helpt beveiligen door potentiële beveiligingsrisico's op te sporen.

Als u problemen met de installatie ondervindt, voert u de stappen voor probleemoplossing aan het einde van dit onderwerp uit.

**U moet het volgende doen:**

1. Sleep omlaag vanaf de bovenkant van het scherm om de meldingenbalk te openen. Tik vervolgens op **Vereiste toepassing: Skycure vanuit Play Store installeren**. U kunt dit ook vinden in de bedrijfsportal-app onder __Details naleving__.

2. U gaat naar de SandBlast Mobile Protect-installatiepagina in de Play Store. Installeer SandBlast Mobile Protect en tik op **ACCEPTEREN** om SandBlast Mobile Protect toegang te geven tot uw apparaat.

3. Open SandBlast Mobile Protect en tik op **CONTROLEREN**.

4. Tik op **Aanmelden bij Azure Active Directory** en voer het account in waarmee u uw e‑mail en bestanden van werk of school opent.

5. Selecteer het account waarmee u uw e-mail, bestanden en andere gegevens van werk of school opent en tik vervolgens op **ACCOUNT TOEVOEGEN**.

6. Tik op **Accepteren** om SandBlast Mobile Protect toestemming te geven om u aan te melden en uw profiel te lezen.

7. Lees de items over de beveiliging van uw apparaat met SandBlast Mobile Protect en tik op **OK**. Het duurt een ogenblik voordat SandBlast Mobile Protect is ingesteld. Vervolgens wordt uw apparaat gecontroleerd op beveiligingsrisico's.

8. SandBlast Mobile Protect begint uw apparaat meteen te controleren op beveiligingsrisico's.

9.  Als SandBlast Mobile Protect een beveiligingsrisico op uw apparaat vindt, worden er instructies weergegeven voor het oplossen van het probleem.

10.  Als er geen beveiligingsrisico's worden gevonden, worden alle drie bedreigingstypen in het groen weergegeven.

11. Op het scherm **Apparaatdetails** in de bedrijfsportal wordt vermeld dat u nu voldoet aan de beveiligingsvereisten van uw bedrijf.

    ![Uw apparaat voldoet nu aan het beleid](./media/mtd-device-now-compliant-android.png)

**Als de installatie niet werkt**

Soms kunnen installaties mislukken vanwege technische problemen waar u geen invloed op hebt. Als dit het geval is, installeert u SandBlast Mobile Protect [handmatig vanuit de Play Store](https://play.google.com/store/apps/details?id=com.lacoon.security.fox).

Nog hulp nodig? Neem contact op met het ondersteuningsteam van uw bedrijf. Controleer of de contactgegevens beschikbaar zijn op de [bedrijfsportalwebsite](https://portal.manage.microsoft.com#HelpDeskDialog).
