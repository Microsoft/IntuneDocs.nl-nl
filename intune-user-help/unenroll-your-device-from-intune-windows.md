---
title: Uw Windows-apparaat uit Intune verwijderen
description: Hierin wordt beschreven hoe u een Windows-apparaat uit Intune kunt verwijderen
keywords: ''
author: lenewsad
ms.author: lanewsad
manager: dougeby
ms.date: 05/08/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 018bda65-7238-41f5-b92a-e5f67b7fe085
searchScope:
- User help
ROBOTS: ''
ms.reviewer: jieyang
ms.suite: ems
ms.custom: intune-enduser
ms.openlocfilehash: a3cad6a73b3455790441c594933d599b2c6e89f9
ms.sourcegitcommit: 34e96e57af6b861ecdfea085acf3c44cff1f3d43
ms.translationtype: HT
ms.contentlocale: nl-NL
ms.lasthandoff: 05/17/2018
---
# <a name="remove-your-windows-device-from-intune-management"></a>Windows-apparaat verwijderen uit Intune-beheer

U kunt een geregistreerd Windows-apparaat in de volgende gevallen verwijderen uit Intune:  
* U gebruikt dit apparaat niet meer voor werk of school. 
* U gebruikt dit apparaat niet meer voor toegang tot werk- of school-e-mails, -apps of andere bronnen.

Wanneer het apparaat is verwijderd, kunt u het niet meer gebruiken om school- of werkbronnen te openen. Windows-apparaten die kunnen worden verwijderd uit Intune zijn onder andere:  
* Windows 10-apparaten 
* Windows 8.1-computer
* Mobiele apparaten met Windows 8.1
 
Voor meer informatie over wat er gebeurt nadat u een apparaat hebt verwijderd uit Intune-beheer raadpleegt u [Wat gebeurt er wanneer u de registratie van uw apparaat bij Intune ongedaan maakt?](what-happens-if-you-unenroll-your-device-from-intune-windows.md).

## <a name="remove-your-windows-10-device"></a>Uw Windows 10-apparaat verwijderen
Voer de volgende stappen uit om een Windows 10-apparaat te verwijderen uit Intune.

### <a name="via-the-company-portal-app"></a>Via de bedrijfsportal-app

1. Open de app Bedrijfsportal.
2. Meld u aan met de referenties van uw werk- of schoolaccount.
3. Selecteer in **Mijn apparaten** het apparaat dat u wilt verwijderen.
4. Selecteer in de rechterbovenhoek van de pagina het pictogram **Meer info**.
5. Selecteer **Verwijderen**. 
6. Selecteer **Apparaat verwijderen** om te bevestigen dat u het apparaat wilt verwijderen.

### <a name="via-device-settings-app"></a>Via de app Instellingen
1. Open de app Instellingen. 
2. Ga naar **Accounts** > **Toegang tot werk of school**.
3. Selecteer het verbonden account dat u wilt verwijderen > **Loskoppelen**.
4. Selecteer **Ja** om te bevestigen dat u het apparaat wilt verwijderen.

## <a name="remove-your-windows-81-computer"></a>Uw Windows 8.1-computer verwijderen
Voer de volgende stappen uit om een Windows 8.1-apparaat te verwijderen uit Intune.

1.  Ga naar **Pc-instellingen** > **Netwerk** > **Werkplek**.
2.  Selecteer onder **Workplace Join** de optie **Verlaten**.
3.  Selecteer onder **Apparaatbeheer inschakelen** de optie **Uitschakelen**.
4.  Selecteer **Uitschakelen** in het pop-upvenster dat wordt geopend.

## <a name="remove-your-windows-81-mobile-device"></a>Een mobiel apparaat met Windows 8.1 verwijderen
Voer de volgende stappen uit als u een mobiel apparaat met Windows 8.1 wilt verwijderen uit Intune.

1.  Ga naar **Instellingen** > **Werkplek**.
2.  Tik op het werkplekaccount dat u wilt registreren.
3.  Tik onder in het scherm op **Verwijderen**.
4.  Tik in het dialoogvenster **Account verwijderen** op **Verwijderen**.  
## <a name="removing-your-personal-information-after-removing-the-company-portal"></a>Uw persoonlijke gegevens verwijderen na het verwijderen van de bedrijfsportal
Er zijn twee soorten gegevens die door de bedrijfsportal op uw Windows-apparaat worden opgeslagen:

-   **Diagnostische logboeken**: standaardgegevens over app-activiteit die door Microsoft worden verzameld. Deze wordenautomatisch gewist zodra u de Bedrijfsportal-app verwijdert. Activiteitgegevens van een app omvatten bijvoorbeeld gegevens over hoelang de app geopend was en of de app is vastgelopen.
-   **Toepassingscache**: ondersteuningsbestanden die de app nodig heeft om te kunnen werken, zoals pictogrammen en instellingen.

Als u de opgeslagen logboeken en de cache wilt verwijderen, voert u een van de volgende stappen uit:

* [De app Bedrijfsportal verwijderen](https://support.microsoft.com/help/4028003/windows-10-uninstall-apps-and-programs) 

* Stel de Bedrijfsportal-app opnieuw in. Open de app **Instellingen** en selecteer > **Apps** > **Bedrijfsportal** > **Geavanceerde opties** > **Opnieuw instellen**. 

Nog hulp nodig? Neem contact op met het ondersteuningsteam van uw bedrijf. Controleer of de contactgegevens beschikbaar zijn op de [bedrijfsportalwebsite](https://portal.manage.microsoft.com#HelpDeskDialog).
