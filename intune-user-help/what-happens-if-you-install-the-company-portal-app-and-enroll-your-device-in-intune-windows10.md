---
title: De bedrijfsportal-app voor Windows 10 installeren | Microsoft Docs
description: 
keywords: 
author: barlanmsft
ms.author: barlan
manager: angrobe
ms.date: 01/23/2017
ms.topic: article
ms.prod: 
ms.service: microsoft-intune
ms.technology: 
ms.assetid: 0dc35efe-4fd4-4d4a-8569-d649ea704fea
searchScope: User help
ROBOTS: 
ms.reviewer: priyar
ms.suite: ems
ms.custom: intune-enduser
ms.openlocfilehash: 31b6545b0518e369b95b6e4830617988aa806112
ms.sourcegitcommit: db7a7bbead3a3fa78c4d643607f709a2909eb608
ms.translationtype: HT
ms.contentlocale: nl-NL
ms.lasthandoff: 09/28/2017
---
# <a name="what-happens-if-you-install-the-company-portal-app-and-enroll-your-windows-10-device-in-intune"></a>Wat gebeurt er als u de bedrijfsportal-app installeert en uw Windows 10-apparaat inschrijft bij Intune?

Wanneer u de bedrijfsportal-app installeert en vervolgens met de app uw Windows 10 Enterprise- of Professional-apparaat bij Intune inschrijft, kunt u de bedrijfsportal-app vervolgens gebruiken voor het volgende:

-   Toegang tot het bedrijfsnetwerk en uw e-mail en werkbestanden.

-   Bedrijfsapps ophalen via de bedrijfsportal.

-   Het e-mailaccount van uw bedrijf automatisch instellen.

-   De standaardinstellingen van uw telefoon herstellen als u deze verliest of als deze wordt gestolen.

Zie voor de inschrijvingsstappen uw [Windows 10 Mobile- of Windows 10-desktopapparaat inschrijven bij Intune](enroll-your-w10-phone-or-w10-pc-windows.md). Zie [Wat kan het ondersteuningsteam van mijn bedrijf zien wanneer ik mijn apparaat registreer in Intune?](what-info-can-your-company-see-when-you-enroll-your-device-in-intune.md) voor meer informatie over wat het ondersteuningsteam van uw bedrijf kan zien op uw apparaat.

Wanneer u een computer toevoegt:

-   Er wordt software op de computer geïnstalleerd, zodat het ondersteuningsteam van uw bedrijf de computer kan beheren en u bedrijfsbronnen (zoals apps en ondersteuningsinformatie) kunt gebruiken. Het ondersteuningsteam van uw bedrijf kan deze software automatisch bijwerken.

-   Intune Endpoint Protection wordt mogelijk op de computer geïnstalleerd. Dit is software die op virussen en kwaadaardige software controleert.

-   Het ondersteuningsteam van uw bedrijf kan een inventarisatie maken van alle software die op de computer is geïnstalleerd, inclusief de software die u zelf hebt geïnstalleerd.

-   Mogelijk moet u de voorwaarden accepteren.

-   Het ondersteuningsteam van uw bedrijf kan gegevens van de harde schijf van uw computer verzamelen of verwijderen. Het ondersteuningsteam van uw bedrijf kan ook de volledige harde schijf wissen.

-   Het ondersteuningsteam van uw bedrijf kan apps en updates op uw computer installeren.

-   Het ondersteuningsteam van uw bedrijf kan beleidsregels op de computer afdwingen. Het is bijvoorbeeld mogelijk dat u verplicht een wachtwoord of pincode op de computer moet instellen. Het ondersteuningsteam van uw bedrijf kan ook het aantal keren beperken dat u een onjuist wachtwoord mag invoeren. Als u te vaak een onjuist wachtwoord invoert, kan de computer mogelijk worden vergrendeld of worden mogelijk alle gegevens van de harde schijf verwijderd.

Neem contact op met het ondersteuningsteam van uw bedrijf als u vragen hebt. Ga naar de [bedrijfsportalwebsite](https://portal.manage.microsoft.com) voor de betreffende contactgegevens.
