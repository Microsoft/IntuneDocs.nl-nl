---
title: Rechtstreekse inschrijving voor iOS-apparaten
description: Gebruik het hulpprogramma Apple Configurator om iOS-apparaten in bedrijfseigendom rechtstreeks in te schrijven met een vooraf gedefinieerde beleid door ze via een USB-poort verbinding te laten maken met een Mac-computer.
keywords: ''
author: nathbarn
ms.author: nathbarn
manager: dougeby
ms.date: 01/29/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: a692b90c-72ae-47d1-ba9c-67a2e2576cc2
ROBOTS: NOINDEX,NOFOLLOW
ms.reviewer: dagerrit
ms.suite: ems
ms.custom: intune-classic
ms.openlocfilehash: c4c98c6b279ecc99d2220a7e5071a1f92af1ea8b
ms.sourcegitcommit: 5eba4bad151be32346aedc7cbb0333d71934f8cf
ms.translationtype: HT
ms.contentlocale: nl-NL
ms.lasthandoff: 04/16/2018
---
# <a name="directly-enroll-ios-devices-by-using-apple-configurator"></a>iOS-apparaten rechtstreeks inschrijven met behulp van Apple Configurator

[!INCLUDE [classic-portal](../includes/classic-portal.md)]

Intune ondersteunt het inschrijven van iOS-apparaten die bedrijfseigendom zijn, met behulp van het hulpprogramma [Apple Configurator](http://go.microsoft.com/fwlink/?LinkId=518017) op een Mac-computer. Met dit proces wordt het apparaat niet teruggezet op de fabrieksinstellingen en wordt het apparaat met een vooraf gedefinieerd beleid geregistreerd. Deze methode is bedoeld voor apparaten waarop **Geen relatie met gebruiker** is ingesteld. Voor deze methode is vereist dat u met het iOS-apparaat een USB-verbinding met een Mac-computer maakt om bedrijfsinschrijving in te stellen.

Wanneer u iOS-apparaten rechtstreeks inschrijft, kunt u een apparaat inschrijven zonder het serienummer van het apparaat in te voeren. U kunt ook het apparaat een naam geven voor identificatiedoeleinden voordat Intune de naam van het apparaat vastlegt tijdens de inschrijving. De bedrijfsportal-app wordt niet ondersteund voor rechtstreeks ingeschreven apparaten. In deze richtlijnen wordt ervan uitgegaan dat u Apple Configurator 2.0 gebruikt op een Mac-computer.

>[!NOTE]
>Deze inschrijvingsmethode kan niet worden gebruikt met de methode [Apparaatinschrijvingsmanager](enroll-corporate-owned-devices-with-the-device-enrollment-manager-in-microsoft-intune.md).

1. Als u dat nog niet hebt gedaan, maakt u een inschrijvingsprofiel voor iOS-apparaten die worden ingeschreven met Apple Configurator. Met een inschrijvingsprofiel voor apparaten worden de instellingen gedefinieerd die worden toegepast op apparaten.

   1. Ga in de [Microsoft Intune-beheerconsole](https://manage.microsoft.com) naar **Beleid** &gt; **Inschrijving van bedrijfsapparaten** en kies vervolgens **Toevoegen**.

      ![De pagina Inschrijvingsprofiel voor apparaten maken](../media/pol-sa-corp-enroll.png)

   2. Geef details voor de apparaatprofielen op:

      - **Naam**: naam van het inschrijvingsprofiel voor apparaten. Niet zichtbaar voor gebruikers.

      - **Beschrijving**: beschrijving van het inschrijvingsprofiel voor apparaten. Niet zichtbaar voor gebruikers.

      - **Gebruikersrelatie** : geeft aan hoe apparaten worden ingeschreven. Kies **Geen relatie met gebruiker**voor directe inschrijving.

      - **Vooraf toegewezen apparatengroep**: alle apparaten met dit profiel behoren in eerste instantie tot deze groep. U kunt apparaten na de inschrijving opnieuw toewijzen.

        [!INCLUDE [groups deprecated](../includes/group-deprecation.md)]


   3. Kies **Profiel opslaan** om het profiel toe te voegen.

2. Een profiel exporteren .mobileconfig voor implementatie op iOS-apparaten:

   1.   Selecteer het apparaatprofiel dat u hebt gemaakt.

   2.   Kies **Exporteren** op de taakbalk.

   3.   Kies **Profiel downloaden** en sla het gedownloade .mobileconfig-bestand op.

3. Zet het bestand over door het gedownloade .mobileconfig-bestand naar een Mac-computer te kopiëren.
   > [!NOTE]
   > De profiel-URL voor inschrijving is na het exporteren twee weken geldig. Na twee weken moet u een nieuwe profiel-URL voor inschrijving exporteren om iOS-apparaten te registreren met Configuratieassistent.

4. Bereid het apparaat voor met Apple Configurator. iOS-apparaten zijn verbonden met de Mac-computer en ingeschreven voor beheer van mobiele apparaten.

   1.  Open **Apple Configurator 2.0** op een Mac-computer.

   2.  Verbind het iOS-apparaat met de Mac-computer met behulp van een USB-kabel. Sluit **Foto's**, **iTunes** en andere apps die voor het apparaat worden geopend wanneer het apparaat wordt gedetecteerd.

   3.  Kies in Apple Configurator het verbonden iOS-apparaat en kies vervolgens de knop **Toevoegen**. Opties die kunnen worden toegevoegd aan het apparaat, worden weergegeven in de vervolgkeuzelijst. Kies **Profielen**.

   4.  Gebruik de bestandskiezer om het .mobileconfig-bestand te selecteren dat u uit Intune hebt geëxporteerd. Kies vervolgens **Toevoegen**. Het profiel wordt toegevoegd aan het apparaat.  Als het apparaat **Niet onder supervisie** is, vereist de installatie acceptatie op het apparaat.

5. U bent gereed voor installatie van het profiel op het iOS-apparaat. Het apparaat moet de Configuratieassistent al hebben uitgevoerd en gereed zijn voor gebruik. Als inschrijving app-implementaties omvat, moet op het apparaat een Apple ID zijn ingesteld, omdat de app-implementaties vereisen dat u met een Apple ID bent aangemeld voor de App Store.

   1.  Ontgrendel het iOS-apparaat.

   2.  Kies in het dialoogvenster **Profiel installeren** voor **Beheerprofiel** de optie **Installeren**.

   3.  Geef zo nodig een **Wachtwoordcode** of **Apple ID** op.

   4.  Accepteer de **Waarschuwing** en kies **Installeren**.

   5.  Accepteer de **Externe waarschuwing** en kies **Vertrouwen**.

   6.  Wanneer in het vak **Profiel geïnstalleerd** wordt bevestigd dat het profiel is **Geïnstalleerd**, kiest u **Gereed**.

6. Open **Instellingen** op het iOS-apparaat en ga naar **Algemeen** &gt; **Apparaatbeheer** &gt; **Beheerprofiel**. Controleer of de profielinstallatie wordt weergegeven en controleer vervolgens de iOS-beleidsbeperkingen en geïnstalleerde apps. Het kan 10 minuten duren voordat beleidsbeperkingen en apps worden weergegeven op het apparaat.

7. Apparaten distribueren. Het iOS-apparaat is nu ingeschreven bij Intune en wordt beheerd.
